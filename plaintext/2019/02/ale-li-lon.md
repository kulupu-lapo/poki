---
title: ale li lon
description: null
authors:
  - jan Minasa
proofreaders: null
date: 2019-02-17
date-precision: day
tags:
  - music
original:
  title: Everything Stays
  authors:
    - Rebecca Sugar
    - Olivia Olson
license: null
sources:
  - https://www.youtube.com/watch?v=gEwKpqLNI34
archives: null
preprocessing: null
accessibility-notes: null
notes: null
---

mi tawa ma kasi.  
ijo li awen  
lon ma pi pana mi  
en poka sewi.  
mi lukin e ona.  
selo li sin ala.  
taso poka anpa  
li suno lili.  
ale li lon  
ma awen ona.  
ale li lon  
li sama ala.  
ante li lili  
lon tenpo suli.  
ante li ken.  
ale li awen.
