---
title: O WEKA O PANA
original-title: Let It Go
description: null
authors:
  - janAetherStar
original-authors:
  - Robert Lopez
  - Kristen Anderson-Lopez
proofreaders: null
date: 2019-12-29
license: null
tags:
  - music
sources:
  - 'https://www.youtube.com/watch?v=7yj0ZbYhi6k'
  - 'https://forums.tokipona.org/viewtopic.php?t=2332'
archives: null
preprocessing: null
accessibility-notes: null
notes: null
---
ko lete li pana e suno <!-- (The snow emits light) -->  
li lon ma nena lete. <!-- (on the cold mountain.) -->  
ma ni taso li lon ni. <!-- (Here, only the land exists.) -->  
mi jan lawa meli. <!-- (I am the queen.) -->  
kon li kalama sama kon pi insa mi. <!-- (The air makes noise like the spirit inside me.) -->  
mi ken ala poki e wawa. <!-- (I cannot contain the power.) -->

ona li ken ala kama! <!-- (They cannot come!) -->  
mi o meli lili pona. <!-- (I'ma be a good girl.) -->  
o pilin ala. <!-- (Don't feel.) -->  
a, ike... <!-- (Ah, bad...) -->  
ona li sona... <!-- (They know...) -->

o weka e ike! <!-- (Get rid of the bad!) -->  
mi ken ala poki e wawa mi. <!-- (I cannot contain my power.) -->  
o weka e ike! <!-- (Get rid of the bad!) -->  
mi o pini e lupa! <!-- (I'ma close the door!) -->  
toki ona li ala. <!-- (Their words are nothing.) -->  
kon li ken awen. <!-- (The air can go on.) -->  
lete li ike ala tawa mi. <!-- (The cold doesn't bother me.) -->

weka li kama e ni: ali li lili lukin. <!-- (The distance makes everything look small.) -->  
tenpo ni la monsuta mi li lon ala kin! <!-- (Now my fear doesn't exist at all!) -->

mi ken pali e seme? <!-- (What can I make?) -->  
mi wile pali e ale! <!-- (I want to make everything!) -->  
nasin li lon ala. <!-- (Rules don't exist.) -->  
mi pali! <!-- (I make!) -->

o pana e lete! <!-- (Emit the cold!) -->  
mi en kon en sewi li wan! <!-- (I and the air and the sky are united!) -->  
o pana e lete! <!-- (Emit the cold!) -->  
mi pana ala e telo oko. <!-- (I don't emit tears.) -->  
mi lon ni. <!-- (I am here.) -->  
mi awen lon. <!-- (I stay here.) -->  
kon li ken awen. <!-- (The air can go on.) -->

wawa mi li tawa anpa tawa ma. <!-- (My power goes down to the ground.) -->  
kon mi li wawa lete li tawa lon sewi. <!-- (My spirit is cold power and goes to the sky.) -->  
pilin wan li wawa li ko lete wawa. <!-- (One thought is powerful, is the powerful snow.) -->  
tenpo pini li lon tenpo pini! <!-- (The past is in the past!) -->

o pana! o weka! <!-- (Emit! Rid!) -->  
mi tawa sewi sama suno. <!-- (I rise like the sun.) -->  
o weka! o pana! <!-- (Rid! Emit!) -->  
meli pona li weka. <!-- (The good girl is gone.) -->  
mi lon ni. <!-- (I am here.) -->  
mi lon suno. <!-- (I am in the light.) -->  
kon li ken awen. <!-- (The air can go on.) -->  
lete li ike ala tawa mi. <!-- (The cold doesn't bother me.) -->