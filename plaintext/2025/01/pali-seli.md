---
title: pali seli
description: |
  tenpo suli pi kalama musi mi ala li lon tan ni: mi jan pali! lon pi jan pali li wile e wawa ale mi. mi wile e ni: pali mi li pona tawa sijelo mi tawa lawa mi tawa pilin mi. taso tenpo ni la, pali li seli e ijo ni. mi alasa e pali pona pi mani pona, taso mi ken ala ken pilin pona lon tenpo ni: mi pali ala e musi taso? mi wile sona. open la mi sitelen e ijo ni kepeken toki Inli, taso keeeeeeeen la jan lawa pali mi li lukin e musi mi a a a.
  
  Chat do we think I can write off that boba on my taxes
authors:
  - jan Usawi
proofreaders: null
date: 2025-01-31
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/pali-seli
  - https://www.youtube.com/watch?v=miUxYKn__8c
archives: null
preprocessing: null
accessibility-notes: null
notes: null
---

mi sona e tomo  \
mi tu li ken musi  \
o toki ala e ni tawa jan lawa mi  \
mi open e lupa  \
lon tenpo pimeja  \
ale pi ma tomo ni li kute e kalama:

ijo mute lon luka  \
ona li ken ala mama  \
taso mi o pona pilin  \
mi ike e mani la ken la mani li ike e mi  \
sina kin li ken kama  \
o lukin ala taw’anpa  \
ni li pona nasin  \
mi sewi e mani la ken la mani li sewi e mi  \
taso sijelo mi li jo  \
ala e telo laso  \
la mi sona ala e ni a:  \
mi wile e mani anu mani li wile e mi  \
sina la mi o weka tan insa  \
o awen pali taso a  \
taso pilin insa mi la  \
mi seli e mani anu la mani li seli e mi

ona li tan seme?  \
jan li lukin ala e pakala  \
sitelen lawa li kama seli, pilin li kama lete  \
ona li poka pini a, mi awen kepeken  \
ilo kalama lon insa mi a  \
ona li wile e palisa  \
tawa utala  \
ijo ale mi li lon supa  \
lukin monsuta  \
tenpo li pakala la o awen tawa sama  \
o tawa sama

ala, sijelo mi li anpa e mi  \
ale li suli ala tawa moli seli  \
ken mi pi mute seme li moku anu telo?  \
mi moku lon tenpo seme? mi son’ala e tenpo  \
mi sama soweli(lili)  \
lawa li wile e luka sina  \
taso kiwen uta li wile e ona kin  \
mi o tawa(wawa)  \
ale li kama nasa  \
taso la mi wile lape a  \
mi wile pakala

ijo mute lon luka  \
ona li ken ala pana  \
taso mi o pona pilin  \
mi ike e pali la ken la pali li ike e mi  \
sina kin li ken kama  \
o lukin ala taw’anpa  \
ni li pona nasin  \
mi sewi e pali la ken la pali li sewi e mi  \
taso sijelo mi li jo  \
ala e wawa namako  \
la mi sona ala e ni a:  \
mi wile e pali anu pali li wile e mi  \
sina la mi o weka tan insa  \
o pini e alasa  \
taso pilin insa mi la  \
mi o pali seli anu la pali li seli e mi