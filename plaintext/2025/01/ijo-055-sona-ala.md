---
title: ijo 055 - [sona ala]
description: lipu pi ijo 055 lon toki pona.
authors:
  - axiomwitch
proofreaders: null
date: 2025-01-20
date-precision: day
tags:
  - 'ao3'
original:
  title: SCP-055 - [unknown]
  authors:
    - qntm
    - CptBellman
license: null
sources:
  - https://archiveofourown.org/works/62356867
archives:
  - https://web.archive.org/web/20250211132123/https://archiveofourown.org/works/62356867?view_full_work=true
preprocessing: mi nasin Markdown e lipu open pi nasin HTML
accessibility-notes: null
notes: mi weka e lipu pi sitelen pona
---

> !!! note
>
> lipu tu li lon taso ona li sama. lipu pi nanpa wan li lon sitelen Lasina. lipu pi nanpa tu li lon sitelen pona.

**nanpa ijo:** 055  
**kulupu ijo:** monsuta

**nasin awen:**

ijo li lon insa tomo poki lili pi supa sewi anpa. sinpin tomo en supa sewi tomo li kiwen kiwen li pake suno.

lupa tomo li suli li kiwen. jan li awen sona ala e lupa la, lupa li pini.

jan ala li lukin awen e tomo pi ijo 055.

sina lukin li awen e ijo SCP ante la, o awen e weka mute tan tomo pi ijo 055.

**ijo li seme:**

ijo 055 li sona len li awen e len ona sama. ona li len sama e ni:

- sona pi lukin ona
- sona pi sijelo ona
- sona pi pali ona
- sona pi mama ona

ni la, sona ni li lon ala:

- kulupu SCP li kama jo e ijo 055 kepeken nasin seme
- kulupu SCP li kama jo e ijo 055 lon tenpo seme
- jan seme li kama jo e ijo 055 tan ma seme
- ijo 055 li lukin seme

jan li ken tawa insa tomo awen, li ken lukin e ijo, li ken sitelen e sona tawa lipu, li ken toki e sona ijo tawa ilo pi awen kalama. sitelen ni mute li lon. jan li ken lukin e sitelen ni li ken kute e ona, taso tenpo pini la, sona li awen ala tawa lawa ona. mi toki e ni tawa jan mute: o toki e ijo 055. taso, ona li wile ala li weka sona. jan li ken lukin e sitelen pi ijo 055 li ken alasa pali e sitelen jasima, taso ona li ken ala awen sona e lukin sitelen.

jan awen li lukin e ijo 055 kepeken ilo sitelen weka, taso tenpo awen li pini la, ona li pilin wawa ala li weka sona.

sona ni li lon ala:

- jan seme li pali e tomo awen pi ijo 055
- tomo awen li lon ni tan seme
- nasin awen li lon ni tan seme

jan ale li ken tawa insa tomo awen pi ijo 055. taso jan ale li toki e ni: “mi sona ala e ijo 055.”

tenpo la, jan li lukin e lipu ni li sona sin e ijo 055 li kama pilin monsuta. ona li pini lukin la, ona li weka sona sin.

kulupu SCP li sitelen e sona mute tan ijo 055 li ken ala kama kepeken e sona ni.

tenpo pi sona ala la, jan pi sona ala li alasa pakala e ijo 055 anu weka e ijo 055 tawa ma ante. ona li ken ala e ni. mi sona ala e tan ni e nasin ni.

ken la, ijo 055 li monsuta tawa sijelo. ken la, ijo 055 li moli e jan. nasin sona li lon ala. kin la, ona li monsuta tawa pilin tawa sona. tan ni, kulupu ijo li “monsuta”.

**lipu nanpa 055-1:**

jan sitelen ni li toki e ni: ken la ████████ li kama jo ala e ijo 055. ken la jan ante li tawa e ijo tawa ma ni tan ni wan anu tan ni ale:

- ken la, ona li lukin anu ante anu pake e pali pi ma ni.
- ken la, ona li lukin anu ante anu pake e pali pi kulupu SCP.
- ken la, ona li lukin anu ante anu pake e pali pi jan ma ale.
- ken la, ona li lukin anu ante anu pake e ijo SCP ante.
- ken la, ona li lukin anu ante anu pake e █████

nasin sona li lon ala la, nasin pake li lon ala.

**lipu sin:**

> jan li ken ala awen sona e ona la jan li ken awen sona e ni tan seme: jan li ken ala awen sona e ona? ken la, ona li ken awen sona e ni: ona li lon ala li pali ala li lukin ala e seme. o alasa sitelen e ni.
>
> *-jan sona Bartholomew Hughes*

**lipu sin nanpa 055-2 la jan sona John Marachek li toki e ni**

kulupu alasa pi nanpa 19-055-127BXE li tawa insa tomo pi ijo 055 li lukin e ona. ona mute li sitelen e ████████████. ona mute li weka e tomo li pini e lipu tomo.

jan sona Hughes li toki e sitelen ni tawa jan ████████.
> jan sona Hughes: mi toki tawa sina e ijo 55.  
> jan ████████: ijo seme?  
> jan sona Hughes: tenpo pini lili la, sina lukin e ijo pi nanpa tu mute tu wan luka.  
> jan ████████: mi sona ala e toki sina. ijo nanpa 55 li lon ala.  
> jan sona Hughes: ni la, tenpo pini la sina lukin e seme?  
> jan ████████: seme? mi…
>
> *jan ████████ li pilin ike lukin.*
>
> jan ████████: …mi sona ala.  
> jan sona Hughes: o toki insa. sina awen ala awen sona e ni?: ona li sike ala.  
> jan ████████: seme li… a! ni li lon! ona li sike ala kin! ijo 55 li sike ala kin.  
> jan sona Hughes: sina kama sona e ona anu seme?  
> jan ████████: mi awen sona ala. taso mi sona e ni: ijo li lon, li awen ala tawa sona, li sike ala.  
> jan sona Hughes: o awen. seme li sike ala?  
> jan ████████: ijo 55.  
> jan sona Hughes: ijo seme?  
> jan ████████: sina toki ala toki e ni?: ona li sike ala.  
> jan sona Hughes: a! ni li lon kin!

jan li ken awen sona e ni: “ijo 055 li ni ala”. jan li ken toki insa e ona tan awen sona ni.

kulupu alasa pi nanpa 19-055-127BXE li toki e ni: ona ale li awen sona li weka sona li awen sona li weka sona… e ijo 055. tan ni, ona ale li pilin nasa li pilin pakala. taso, tenpo suli la ale li pona. jan sona li kama sona e lawa pi jan ni. pilin ike ale li weka.

o alasa e jan sona lawa ni: ona li ken awen sona e ijo 055. jan ni o lon ma suli ale.