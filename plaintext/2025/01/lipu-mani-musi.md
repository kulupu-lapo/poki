---
title: lipu mani musi
description: null
authors:
  - jan Jami
proofreaders: null
date: 2025-01-30
date-precision: day
tags:
  - music
original:
  title: Monopoly Money
  authors:
    - Moon Walker
license: null
sources:
  - https://www.youtube.com/watch?v=UhtCgKr9c60
archives: null
preprocessing: null
accessibility-notes: null
notes: null
---

mi jan lili la jan mani o moli ala  
mi jo e lili la mi pali lon wile ona  
ona la moli pi jan pali li suli ala a  
monsuta taso ona li lon ilo utala

lipu mani musi! ona li esun ali  
e tomo e waso, jan loje anu laso  
lipu mani musi! ni li musi tawa mi:  
sina esun e sewi, li moli sama mi ali


mi jan lili la jan li ken esun e tomo  
kulupu en tomo en pali la mi ken kama jo  
noka ona li pakala e jan pi suli ala  
monsuta taso ona li lon ilo alasa

lipu mani musi! ona li esun ali  
e tomo e waso, jan loje anu laso  
lipu mani musi! ni li musi tawa mi:  
sina esun e sewi, li moli sama mi ali  
(a a, moli sama mi ali)

mi jan lili la mi kama sona utala  
ona la mi o jan utala pi utala kama  
jan mute li weka pali la ni li suli ala  
monsuta taso ona li sijelo pakala

lipu mani musi! ona li esun ali  
e ilo tawa sin e kulupu lawa kin  
lipu mani musi! ni li musi tawa mi:  
sina esun e sewi, li moli sama mi ali  
(a a, moli sama mi ali)

moli la sina pilin apeja  
weka sina li pona a  
sina lon sama pipi la  
o moku e kala ike a a

lipu mani musi! ona li esun ali  
moli sama mi ali