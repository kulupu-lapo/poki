---
title: tomo sona li utala e mi kepeken lipu la tenpo suno tu wan li awen
description: jan Awa li sitelen tan lawa ona e pilin ona tawa utala pi tomo sona
authors:
  - jan Awa
proofreaders: null
date: '2025-12-12'
date-precision: day
original: null
tags:
  - blog
license: null
sources:
  - >-
    https://janawa.bearblog.dev/tomo-sona-li-utala-e-mi-kepeken-lipu-la-tenpo-suno-tu-wan-li-awen
archives: null
preprocessing: null
accessibility-notes: null
notes: null
---

tenpo suno poka la mi toki tawa [jan Mason](https://mason.bearblog.dev) e [lipu sin ona](https://mason.bearblog.dev/educative-limitations). mi kama sona e ijo ni:

- tomo sona pi jan Mason li sama mute nasin 고교학점제 pi ma Anku (jan Mason li pilin sama)
- tenpo pini la mi toki Inli e nimi '특목고' tawa 'special purpose high school' e nimi '자율고' tawa 'autonomous high school' (pilin mi la lawa pi ma Anku li kepeken nimi ni) taso jan mute li kepeken e nimi 'specialized high school' e nimi 'independent high school'

kin la jan pi pana sona li pana e nanpa pi pali lili. nanpa pi utala sona suli (lon tenpo mun #LL lon tenpo poka) en nanpa pi pali lili ni li suli tawa kama pi tomo sona sewi. 

sona kalama la utala nanpa li wile ala e lipu la nanpa mi li pini li ante ala lon tenpo kama. mi nanpa ale a! tawa sijelo la mi ken ala nanpa pona, mi pali wawa tawa nanpa pi pona lili taso wawa mi li lili taso... :/ suli ala. ijo ante la mi wile nanpa lon poki A. poki sona wan la mi pakala mute lon pali lili la tu wan li weka tan ale (ale la mi toki ala e nanpa 100 e nanpa ken pi suli nanpa wan) taso ante la pali lili pi lipu suli ala la mi nanpa ale! pona a. lon ona la poki sona tu wan la mi nanpa ale lon utala sona suli pi lipu suli, ni la mi wile nanpa ale lon tenpo utala ni kin. mi nanpa ale e poki sona tu wan ni la, poki sona tu tu la mi ken nanpa wan lon tomo sona! mi wile ni a.

ale la, jan li toki e nanpa mi la mi pilin monsuta tan ni: ken la mi pakala suli la nanpa mi li lili taso. ken la nanpa mi li ken ala lon poki A! ni la mi seme a??? taso ale la nanpa mi li pona. mi lukin e ona ale la mi pilin pona tan ni: tenpo ale la mi pali tawa nanpa ni. lon a, jan ale li ni taso... mi ken pilin pona anu seme?
