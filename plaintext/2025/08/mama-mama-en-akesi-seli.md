---
title: mama mama en akesi seli
description: Toki pona translation of the "Grandfather and the dragon" text
authors:
  - jan Kakili
proofreaders: null
date: '2025-08-13'
date-precision: day
original:
  title: Grandfather and the dragon/Esh Mailei Hallei rainei lhayi gylsinin
  authors:
    - Irina Rempt
tags:
  - fantasy
  - story
license: null
sources:
  - https://www.valdyas.org/irina/valdyas/ilaini/examples/dragon.html
archives: null
preprocessing: null
accessibility-notes: null
notes: English version was provided by the submitter but removed by the maintainer. You can still read it in the source
---

mama mama en akesi seli

tan jan Ilina Lenputu

tan lipu pi luka jan Mawilewi Kala

tenpo mama mama mama mama li jan majuna ala la ona li tawa ma ale. wan la ona li tawa nasin pi suno weka. ko jelo taso li lon ma ni. ni la ona li tawa nasin pi sewi lipu ma. ko walo li lon ma ni. ni la ona li tawa nasin pi suno open. nena suli li lon. mama mama mama mama li ken ala tawa sewi nena suli ni. pini la ona li wile tawa nasin pi anpa lipu ma. ona li tawa kepeken noka, li tawa kepeken poki tawa, li tawa kepeken poki tawa telo.

lon ma pi anpa lipu ma la ona li lukin e ma tomo. ma tomo ni li suli nanpa wan lon ma ale. poki tawa telo mute li lon. mama mama mama mama li jan Atala. mama ona li jan Liwe. jan Atala li sona e ni: ona li wile pali lon poki tawa telo. ona li toki e ni: “jan lawa o! mi kin li ken ala ken tawa telo lon poka sina.” jan lawa li toki e ni: “sina ken ala a”. ni la jan Atala li tawa insa poki tawa telo. taso jan lawa li pana ala e nimi pona. jan ala li lukin e ni: jan Atala li tawa insa poki tawa telo.

tenpo ni la ona li kama lon ma pi lon telo. jan Atala li weka tan poki tawa telo. jan ala li lukin e ona. tenpo lili la jan Atala li lukin e akesi seli suli a! ona li monsuta suli. jan Atala li tawa monsi. akesi seli li awen e sike mama. jan Atala li jan monsuta ala. taso ona awen. akesi seli li pini weka tan tomo la jan Atala nanpa e sike mama. sike mama tu tu li lon tomo. jan Atala li wile moku la ona sona e ni: ona li moku e sike mama wan. taso jan Atala li sona ala e ni: sike mama li ken ala ken pana e jaki tawa jan. kin la jan Atala li sona ala e ni: akesi seli li kama lon tomo lon tenpo seme. jan Atala li moku ala e sike mama. taso ona li len lon monsi sike mama wan. akesi seli li pini kama lon tomo la ona li lukin ala e jan Atala. tenpo kama lili la akesi seli lili li open palaka e sike mama. jan Atala li wile pali e pona tawa ona. ona li toki e ni: "mi kin li akesi seli lili". nasin ni la ona en akesi seli lili li jan pona. 

tenpo sike nanpa tu wan la jan Atala li pini lon tomo pi akesi seli. tenpo ni la ona li wile tawa tomo ona. akesi seli li pini suli. akesi seli nanpa wan li walo. akesi seli nanpa tu li jelo. akesi seli nanpa tu wan li loje pimeja. akesi seli nanpa tu tu li walo pimeja. jan Atala li lukin e akesi seli walo: ona li wawa ala. jan Atala li lukin e akesi seli jelo: ona li sona ala. jan Atala li lukin e akesi seli loje pimeja: ona li monsuta ale. pini la jan Atala li lukin e akesi seli walo pimeja: ona li ike ala li jaki ala li monsuta ala. jan Atala li ken tawa kepeken ona. jan Atala li tawa monsi akesi seli walo pimeja. ona li tawa nasin pi sewi lipu ma. ona li wawa sama waso pimeja. 

jan Atala en akesi seli walo pimeja li kama lon ma tomo lili. akesi seli li monsuta suli tawa jan ale. taso jan Atala li toki suli e ni: “lon la mi kama a!” akesi seli li tawa supa ma tomo lili. jan Atala li tawa supa tan akesi seli. akesi seli li tawa sewi sama waso. ona li weka.

tawa tenpo moli la mama mama mama mama li jan lawa pi akesi seli. taso ona li toki e ni: pona li suli. wawa li lili.

toki ni li tenpo lon pi mama mama mama mama. sina li sona e lon ala la sina o ken sona e lon anu lon ala a!
