---
title: jan Pawe en jan Kawe
description: A poem about two troublesome neighbors
authors:
  - jan Esuwa
proofreaders: null
date: '2025-09-09'
date-precision: day
original:
  title: Paweł i Gaweł
  authors:
    - Aleksander Fredro
tags:
  - poetry
  - translation
license: CC BY-SA 4.0
sources:
  - https://cezram.neocities.org/toki-pona/jan-pawe-kawe/
archives: null
preprocessing: null
accessibility-notes: null
notes: null
---

jan Pawe li lon sewi tomo. taso,  
jan Kawe li lon anpa pi tomo ni.

jan Pawe li ike ala tawa jan.  
jan Kawe li musi wawa mute a!  
ona li alasa lon tomo ona  
e soweli tu lon poka supa a.

ona li alasa, li tawa sike,  
li kalama wawa pi ike mute.  
jan Pawe li ken ala pilin pona;

ona li tawa jan Kawe, li wile:  
“sina, o pona, o kalama ala  
tan ni: sinpin li weka tan lupa mi.”  
jan Kawe li toki: “jan Tome li ken  
lon tomo a”.

mi o toki e seme a? jan Pawe  
li tawa tomo, li len e lawa a.  
jan Kawe li lape pona a. taso,  
telo li kama tawa nena ona.  
ona li kama tan lape, li tawa.

mu! pini. ona li lukin lon lupa  
e seme? telo li lon ale tomo.

jan Pawe li lon supa a, li jo e  
palisa. — “sina seme?” — “mi alasa  
e kala.” — “taso, telo li tawa mi!”  
jan Pawe li toki: “jan Tome li ken  
lon tomo a”.

toki ni li pana e sona ni a:  
jan li sama tawa sina.
