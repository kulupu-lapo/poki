---
title: meli pona lukin mi (kalama musi pi laso mute)
description: null
authors:
  - jan Kekoli Nena
proofreaders: null
tags:
  - musi
---

meli pona lukin mi  
li pona ala tawa mi.

meli pona lukin mi  
li pona ala tawa mi.

taso ona li weka e mi  
la ale mi li pini.

ona li weka e mi la  
mi jo e ala! pakala!

o kute. mi toki e ni:  
o kute. mi toki e ni:

meli pona lukin mi  
li pona ala tawa mi.

taso ona li weka e mi  
la ale mi li pini.

ona li weka e mi la  
mi jo e ala! pakala!
