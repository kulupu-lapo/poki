---
title: jan Josi en waso monsuta
description: null
authors:
  - soko Sijeni
proofreaders: null
date: 2025-04-23
date-precision: day
original: null
tags: null
license: null
sources:
  - https://sijeni.neocities.org/jan-josi-en-waso-monsuta/
archives:
  - https://web.archive.org/web/0/https://sijeni.neocities.org/jan-josi-en-waso-monsuta/
preprocessing: removed formatting characters for SP fonts e.g. square brackets for
  cartouches, word1 for alt glyph selection
accessibility-notes: null
notes: null
---

toki pi tenpo pini li pana e ni

tenpo pini suli a la  
waso akesi suli li monsuta e ma tomo  
waso li utala ala e ma la  
kulupu li pana e jan  
waso li moku e jan li utala ala

suno ike wan la  
kulupu li pana e meli lili pi jan lawa  
jan ale li pilin ike  
taso ante ala li ken  
pilin monsuta la  
meli li tawa tomo waso

waso li wile open moku e meli la  
jan Josi li kama  
kepeken palisa kiwen walo la  
jan wawa ni li utala e waso akesi  
utala li suli li ike  
taso jan pona li moli e waso lon pini

telo loje li kama tan insa waso  
li mama e kasi suwi loje tan ma  
jan Josi li jo e kasi  
li pana e ona tawa meli  
kulupu li pini pilin monsuta  
li pilin pona