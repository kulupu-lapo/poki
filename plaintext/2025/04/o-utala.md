---
title: o utala
original-title: Els Segadors
authors:
  - soko Sijeni
original-authors:
  - Emili Guanyavents
date: 2025-04-09
tags:
  - music
license: null
sources:
  - https://ivaaan.neocities.org/o-utala/
archives:
  - https://web.archive.org/web/0/https://ivaaan.neocities.org/o-utala/
preprocessing: removed formatting characters for SP fonts e.g. square brackets for
  cartouches, word1 for alt glyph selection
---

ma Katala suli o  
sina suli. sina o wawa  
jan ike o weka a  
ona li pakala e ma

o utala  
o utala o awen e ma  
o utala

tenpo suli li kama  
tenpo pi kama lawa ala  
utala li kama la  
o kulupu e ilo sina

o utala  
o utala o awen e ma  
o utala

jan ike o ike pilin  
tan sitelen pi ma ni  
mi ken kama e pona e mani  
kepeken wawa suli

o utala  
o utala o awen e ma  
o utala