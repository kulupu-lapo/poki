---
title: mi lon tomo
description: |
  jan Usawi li kama sin.
  
  In some ways a return to form? Making the kind of music I was making in mid-2021 in a way I could only be making now, nearly 4 years later. I finally stopped working at the place I wrote pali seli about, so there's more time for more art, and I'm deeply excited about it. So here's me getting back into the groove. Also more queer music! Always more queer music.
authors:
  - jan Usawi
proofreaders: null
date: 2025-04-16
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/mi-lon-tomo
  - https://www.youtube.com/watch?v=t71JhELi9eM
archives: null
preprocessing: null
accessibility-notes: null
notes: null
---

o kama kute, lon tenpo pini la  \
mi toki e mi lon tawa sina  \
tenpo kama la mi tawa nasin mi  \
li kama lukin  \
e lipu mute lon palisa pi linja toki  \
sinpin mi li pilin ike mute lukin  \
mi pilin sama tan lukin pi nimi “missing”  \
nimi mi sin li lon ala ni

suno jelo  \
li lon tomo  \
sina tawa pimeja  \
sama open tenpo  \
jan olin o,  \
mi lon tomo  \
o alasa ala e mi lon telo anu kon

suno laso  \
li lon tomo  \
sina luka e kiwen  \
li wile e ijo ko  \
jan mama o,  \
mi lon tomo  \
o alasa ala e mi lon sitelen taso

ken la len mi li ante  \
ken la ni li pona  \
ken mi wile pake  \
toki e “ken la,” “ken la,” “ken la”  \
mi sona  \
mi awen lon sona ni sama ma  \
sina wile mute ante e mi la  \
sina ken kama sona e mi a  \
mi moli ala, mi kama kule a

suno jelo  \
li lon tomo  \
sina tawa pimeja  \
sama open tenpo  \
jan olin o,  \
mi lon tomo  \
o alasa ala e mi lon telo anu kon

suno laso  \
li lon tomo  \
sina luka e kiwen  \
li wile e ijo ko  \
jan mama o,  \
mi lon tomo  \
o alasa ala e mi lon sitelen taso

suno jelo  \
li lon tomo  \
sina tawa pimeja  \
sama open tenpo  \
jan olin o,  \
mi lon tomo  \
o alasa ala e mi lon telo anu kon

suno laso  \
li lon tomo  \
sina wile e powe  \
li luka e ijo lon  \
jan mama o,  \
mi lon tomo  \
o alasa ala e mi lon sitelen taso