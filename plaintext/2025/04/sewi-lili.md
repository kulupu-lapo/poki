---
title: sewi lili
original-title: Small Gods
authors:
  - soko Sijeni
original-authors:
  - Terry Pratchett
date: 2025-04-18
license: null
sources:
  - https://sijeni.neocities.org/sewi-lili/
archives:
  - https://web.archive.org/web/0/https://sijeni.neocities.org/sewi-lili/
preprocessing: removed formatting characters for SP fonts e.g. square brackets for
  cartouches, word1 for alt glyph selection
---

o sona e akesi e waso

akesi li lili li kiwen  
akesi li lon selo ma  
ijo ala li ken lon anpa sama akesi  
ona li lukin e ijo pi mute lili  
ona li alasa e kili taso la tawa ona li wawa ala  
ona li utala e ijo ala  
ijo li moku e ona la ni li utala tan kiwen ona  
ijo mute li ante lon tenpo mute la akesi li ante ala

waso li wawa  
waso li tawa sewi li lukin e ale  
ona li ken lukin e ijo lili a  
ona li lawa e ale  
wawa ona li ken moli e ijo lili e ijo suli

tenpo mute la waso li awen lon nena li lukin e ma  
ona li lukin e ijo kiwen lon kasi lon ma anpa  
waso li tawa  
akesi la ma li weka lon anpa ona  
akesi li lon sewi li lukin e ma ale  
pilin akesi la waso li pona

waso li pini jo e akesi

ken suli la akesi li moli  
jan ale li sona e tan ni  
ijo li lon supa ala la wawa kon li tawa e ona tawa anpa  
jan ala li sona e tan waso  
ijo mute li moku pona  
akesi li moku pona ala  
lon la waso li ni tan wile pakala taso

taso waso li sona ala e ni  
tan ona la akesi li ken ante  
tenpo kama la akesi li tawa sama waso