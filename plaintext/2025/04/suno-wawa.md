---
title: suno wawa
description: An original poem about supernovas
authors:
  - jan Ali (Nasapi)
proofreaders: null
date: '2025-04-19'
date-precision: day
original: null
tags:
  - poem
  - science
license: CC BY-SA 4.0
sources:
  - https://www.youtube.com/watch?v=IGmyhLHx4iI
archives: null
preprocessing: null
accessibility-notes: null
notes: '@ali.najafies at ilo Siko'
---

ma mi la suno li mama ala   
jan sona li toki e ni  
suno li suli tawa ma    
taso ona li suno lili 

insa ala pi kulupu suno mi la,  
tenpo pini mute la,   
suno suli suli suli li lon   
suno ni li moli la,  
ona li kama suno wawa

ma mi la suno li mama ala  
suno wawa li ken mama  

ona li mama pi mun ante  
li mama pi kiwen ale  
li mama pi kiwen mani  
li mama pi sijelo mi  

ma mi la suno li mama ala  
suno wawa li ken mama

suno wawa o  
sina moli lon tenpo pini  
sina pana e ijo ale  
e ilo ale tawa mi
