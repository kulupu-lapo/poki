---
title: ken pi pakala musi
description: null
authors:
  - jan Janpa Onjon
proofreaders: null
date: 2025-04-16
date-precision: day
tags:
  - translation
  - music
  - vocal synth
  - utau
  - japanese
original:
  title: おちゃめ機能
  authors:
    - あの金さん
license: null
sources:
  - https://www.youtube.com/watch?v=f76NrpVeM9U
archives: null
preprocessing: null
accessibility-notes: null
notes: null
---

tenpo ale la, wile suwi mi li tawa olin sina  \
mi lon poka sina la, mi wile e tenpo mute suli  \
poka la, sina ken ala moku e pan ni  \
mi ken pali e lawa sina la, ale li ken sama wile mi

sina lon ma seme, sina o, mi alasa lon tenpo ale  \
ijo pi mute suli li lon, mi kama nasa tan ni tawa ni lon ni  \
mi awen alasa e sina, ni li musi ala tawa mi  \
mi o musi ala e sina la, sina o kama lon insa pi lukin mi  \
sina toki ike tawa mi tan ni: kalama mi li suli  \
ona li pilin ike tawa sina la, o powe ala tawa pilin sina  \
sina o toki lon tawa insa sina, o pona tawa mi sama ni a:  \
mi ken open toki pona tawa sina  \
mi o musi

tenpo ale la, wile suwi mi li tawa olin sina  \
mi ken ala ken wile tawa mun lili pi sewi pimeja  \
sinpin ante pi ma sike ni la mi tawa  \
mi ken alasa e kasi pi suwi nanpa wan, mi musi a

telo li kama tan oko sina, oko sina la mi ken pana e luka mi  \
mi ken tawa e telo oko sina tawa weka a, tawa sewi

tenpo ale la, wile suwi mi li tawa olin sina  \
mi lon poka sina la, mi wile e tenpo mute suli  \
poka la, sina ken ala moku e pan ni  \
mi ken pali e lawa sina la, ale li ken sama wile mi

olin suwi mi en tenpo lape mi en lape mi en supa lape seli mi o,  \
suno ni la, mi wile e ni: pona mi li awen lon  \
ni la, mi o lape mute
