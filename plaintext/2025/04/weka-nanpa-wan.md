---
title: weka nanpa wan
description: null
authors:
  - jan Janpa Onjon
proofreaders: null
date: 2025-04-21
date-precision: day
tags:
  - translation
  - music
  - vocal synth
  - utau
  - japanese
  - death
  - grief
original:
  title: サイハテ
  authors:
    - 小林オニキス
license: null
sources:
  - https://www.youtube.com/watch?v=NHzs6vo2G-w
archives: null
preprocessing: null
accessibility-notes: null
notes: null
---

mi wile sona e ni: sina pona ala pona  \
sina pilin pona la o pana e toki tawa mi  \
tawa ma weka ni la, kalama uta lili en wile mi li  \
ken ala ken tawa kute sina  \
ona li wile mi a

sewi li laso taso li jo ala e ijo sama pilin mi la,  \
ike la, suno li pona  \
suno ni la mi weka e sina  \
kule sina li loje e ijo walo pi ale mi la,  \
ona li olin pi kule loje a  \
olin pi kule loje o weka pona

mi ken ala ken kama lon poka sina lon tenpo kama wan  \
mi ken ni la, mi kama pilin pona  \
mi ken ala ken ni a  \
sina tawa ma weka la  \
mi tu li ken ala wan lon tenpo sin  \
sina kama lon sewi la  \
o kama telo sewi o tawa mi  \
kule sina li loje e ijo walo pi ale mi la,  \
ona li olin pi kule loje a  \
olin pi kule loje o weka pona
