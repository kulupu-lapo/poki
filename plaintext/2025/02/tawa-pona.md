---
title: tawa pona
description: mi toki pona e kalama musi “bella ciao” tan toki Italija.
authors:
  - soko Sijeni
proofreaders: null
date: 2025-02-14
date-precision: day
tags:
  - music
original:
  title: Bella Ciao
  authors: 
  - unknown
license: null
sources:
  - https://sijeni.li.pona.la/tp/tawa-pona/
archives:
  - https://web.archive.org/web/0/https://sijeni.li.pona.la/tp/tawa-pona/
preprocessing: null
accessibility-notes: null
notes: null
---

suno ni la  
mi pini lape  
a tawa pona tawa pona tawa pona pona a!  
suno ni la  
mi pini lape  
li kama lukin e jan ike  

jan utala o  
o tawa e mi  
a tawa pona tawa pona tawa pona pona a!  
jan utala o  
o tawa e mi  
tan ni: mi pilin e moli  

mi moli lon  
ma utala la  
a tawa pona tawa pona tawa pona pona a!  
mi moli lon  
ma utala la  
o pana e mi tawa insa ma  

o pali e lupa  
lon ma nena  
a tawa pona tawa pona tawa pona pona a!  
o pali e lupa  
lon ma nena  
lon anpa pi kasi pona  

jan li kama  
li lukin e mi  
a tawa pona tawa pona tawa pona pona a!  
jan li kama  
li lukin e mi  
la ona li toki e “kasi ni li pona”  

ni li kasi  
pi jan utala.  
a tawa pona tawa pona tawa pona pona a!  
ni li kasi  
pi jan utala.  
ona li moli tan ken ale  

ni li kasi  
pi jan utala.  
ona li moli tan ken ale  