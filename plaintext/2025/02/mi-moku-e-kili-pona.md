---
title: mi moku e kili pona  # not the original title; title given for Lapo purposes.
authors:
  - pan Kamiju
date: 2025-02
tags:
  - original
  - poetry
  - artwork
license: null
sources:
  - https://discord.com/channels/301377942062366741/1218670232785391757/1344341463948988527
---

mi moku e kili pona,  \
misikeke pi kama sona.  \
tenpo mi kama sin ala  \
la mi tawa sewi mama.

o pilin ike tawa mi  \
ala, tan mi kama pini  \
e sike e jaki e nimi,  \
mi open e pana suli.

mi loje li laso li jelo,  \
mi kama pini e selo,  \
mi moli ale e sijelo,  \
mi kama insa e telo.

tenpo mi kama sin ante,  \
mi lon ala, mi kule ale  \
lon tomo mi, mi o lape,  \
o alasa e mi, o kute

o kute pona, kulupu  \
o lukin e suno e mun

![Transcription of the text above in sitelen sitelen](https://web.archive.org/web/20250303001139if_/https://cdn.discordapp.com/attachments/1218670232785391757/1344341463496130711/IMG_20250226_0001.png?ex=67c5d50d&is=67c4838d&hm=de464516b4e7c94f9346f320c8fa33ec82b83358bdceb1e8256b5430048b1b4d)

