---
title: 'nasin nanpa Tuwan: nasin nanpa mi pi toki pona'
description: jan Awa li pali e nasin nanpa
authors:
  - jan Awa
proofreaders: null
date: '2025-10-26'
date-precision: day
original: null
tags:
  - nasin nanpa
license: null
sources:
  - https://janawa.bearblog.dev/nasin-nanpa-tuwan/
archives: null
preprocessing: null
accessibility-notes: null
notes: null
---

nasin nanpa mute li lon toki pona. ken la nasin nanpa pi toki mi li lon, taso mi sona ala e ona.

ni la, mi open.

nasin nanpa pu la, nanpa li open sama ni:

0: ala\
1: wan\
2: tu\
3: tu wan

o awen! tu wan la tu en wan li kama wan anu seme? ken la, sina pilin e ni: tan la tu en wan li tu wan. taso mi pilin ante. tu wan li tu wan tan ni: jan li weka e wan tan tu wan la, nanpa li tu. jan li weka e tu tan tu wan la, nanpa li wan. ni tu li poka la tu wan li lon. ni la nasin pi pali nanpa li ni:

1. o weka e wan tan nanpa
2. o weka e tu tan nanpa
3. o poka e ijo tu ni

nasin ni la, 4 la 'tu wan' en 'tu' li lon poka la tu wan tu.

mi o awen e nasin ni li pana e nanpa mute:

0: ala\
1: wan\
2: tu\
3: tu wan\
4: tu wan tu\
5: tu wan tu tu wan\
6: tu wan tu tu wan tu wan tu\
7: tu wan tu tu wan tu wan tu tu wan tu tu wan\
8: tu wan tu tu wan tu wan tu tu wan tu tu wan tu wan tu tu wan tu wan tu\
9: tu wan tu tu wan tu wan tu tu wan tu tu wan tu wan tu tu wan tu wan tu tu wan tu tu wan tu wan tu tu wan tu tu wan\
10: tu wan tu tu wan tu wan tu tu wan tu tu wan tu wan tu tu wan tu wan tu tu wan tu tu wan tu wan tu tu wan tu tu wan tu wan tu tu wan tu wan tu tu wan tu tu wan tu wan tu tu wan tu wan tu

ken suli la sina sona e ni: mute nimi nanpa li suli sama kulupu nanpa Piponasi.

kin la, nimi pi nasin ni li Tuwan tan ni: ona li kama tan pilin mi tawa nimi 'tu wan'.
