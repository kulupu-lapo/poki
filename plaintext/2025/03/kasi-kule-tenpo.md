---
title: kasi kule tenpo
description: 'jan Linku li lon ma pi kasi suli mute la ona li kute e kalama musi suwi...'
authors:
  - TriforceTinkerer
proofreaders: null
date: 2025-03-06
date-precision: day
original: null
tags:
  - 'ao3'
license: null
sources:
  - https://archiveofourown.org/works/63646690
archives:
  - https://archive.ph/rLLdW
preprocessing: mi nasin Markdown e lipu open pi nasin HTML
accessibility-notes: null
notes: null
---

jan Linku li lon ma pi kasi suli mute.

tenpo ni la ona alasa e ilo utala suli tan ni:
tenpo pini la monsuta Kanon li moli e jan mute pi ma Alu lon utala suli ike. jan Linku kin li moli. taso, meli lawa lili li kepeken wawa ona la ona li pona e jan Linku e ma Alu. jan Linku li lape lon tenpo mute li kama pona. taso tenpo ni la meli lawa lili li lon utala. ona o utala tan ni: ona li utala ala e monsuta Kanon la monsuta Kanon li pakala e ale pi ma Alu.
meli lawa lili li wile ala e ni. taso utala li ike tawa ona. wawa ona li kama lili tan utala.

jan Linku li open e lape ala la ona li sona ala e meli lawa lili. ona li sona ala e jan Linku a. taso tenpo ni la ona li sona. ona li sona ala e ale, taso ona li sona e ijo suli.
tenpo la ona li wile sona e pilin ona pi tenpo pini e pilin pi meli lawa lili. tenpo la jan Linku li pilin e ni: tenpo pini la ona li olin e meli lawa lili. taso ona li ken ala sona.

ale ni la jan Linku o moli e monsuta Kanon o jo e ilo utala suli a.

ona li tawa lon ma pi kasi suli mute. ona li kute e kalama musi suwi. kalama ni li pana e pilin pona tawa jan Linku. ona li tawa kalama.
ona li tawa tan pi kalama musi suwi la ona li lukin e kasi kule. kasi kule ni li kasi pi pona nanpa wan tawa meli lawa lili. suno walo li lon poka pi kasi ni. jan Linku li tawa kasi.
ona o lukin e kasi. ona li ken kute e kalama musi suwi taso. ona li tawa e luka ona tawa kasi li-

ona li lon ma ante. suno walo li lon ale pi ma ni. jan Linku li pini li open e lukin ona. ona li ken lukin pona la ona li lukin e ma. ona li lukin e meli lawa lili e jan Linku. ona tu li lon tomo lili li lon ilo lape.
ona li wan.
meli lawa lili li kalama musi suwi kepeken uta ona. jan Linku li kute e ona li pilin pona. lawa ona li lon nena sike pi meli lawa lili. luka pi meli lawa lili li lon lawa pi jan Linku. ona li olin e ona li pilin pona.

jan Seta li pini e kalama musi la jan Linku li sewi e lawa ona li lukin e meli lawa lili.

"jan Seta o, mi olin a e sina."

jan Seta li musi. "mi sona a."

tenpo lili la suno walo li suli. ale li weka. tenpo sin la jan Linku li lon ma pi kasi suli mute lon poka pi kasi kule. taso, ona li sona e ni: ona li lukin e tenpo kama. tenpo kama la ona en jan Seta li wan. tenpo ni la jan Linku li sona e ni: pilin ona pi tenpo pini li suli ala. pilin pi tenpo ni en pilin pi tenpo kama li suli.

jan Linku li pilin e wawa sin. ona li wile a e tenpo kama. ona o moli e monsuta Kanon o pona e meli lawa lili. meli ona... jan Seta.

sin la jan Linku li tawa lon ma pi kasi suli mute.

!!! note
    mi sitelen e ni kepeken tenpo lili. ni li jo e pakala la mi pilin ike a a a. sina ken toki e pakala tawa mi. mi sona e pakala la mi pona e sona e lipu mi.

    toki pona li pona mute tawa mi la mi wile sitelen kepeken ni. ilo AO3 li jo ala e lipu mute pi toki pona. mi ante e ni.