---
title: toki pilin
description: 'jan Esa li pini olin e jan Tajenko la jan Tajenko en jan Se li toki e pilin.'
authors:
  - (anonymous)
proofreaders: null
date: 2025-03-17
date-precision: day
original: null
tags:
  - 'ao3'
license: null
sources:
  - https://archiveofourown.org/works/63918517
archives:
  - https://archive.ph/I8Kpb
preprocessing: mi nasin Markdown e lipu open pi nasin HTML
accessibility-notes: null
notes: null
---

jan Tajenko li kama lon tomo pi jan Se, li pilin ike.  
jan Tajenko li toki e ni: 'a, jan Se o.'  
jan Se li mu e 'n?'  
jan Tajenko li toki e 'jan Esa li pini olin e mi.'  
jan Se li toki e 'a, ike a.'  
ona li wile toki e 'mi olin e sina' kin, li toki ala e ni.  
ona li toki e ni taso: 'sina wile toki e pilin, anu seme?'  
jan Tajenko li toki e 'mi wile toki' li tawa poka pi jan Se.

jan Se li toki e ni: 'ona li pini olin tan seme?'  
jan Tajenko li toki e ni: 'toki ona la ona li kama olin ala taso. ona li tan ike mi ala, a.'  
jan Se li mu e 'a.'  
tenpo lili la ona tu li toki ala. kon pi toki ala ni li nasa.  
jan Tajenko li wile pini e kon ni, la ona li toki e ni: 'a, n... sina pilin seme?'  
jan Se li toki e ni: 'mi olin e sina.'  
toki ni li nasa a e jan Tajenko.  
la ona li toki e 'a, seme a? sina toki lon ala lon?'  
jan Se li toki e ni: 'mi toki lon a.'  
jan Tajenko li sona ala e alasa toki ona. ona li mu e 'n' taso.  
toki ala nasa li kama sin.

jan Se li toki e ni: 'sina olin ala olin e mi?'  
jan Tajenko li toki e ni: 'mi sona ala a!'  
jan Se li mu e 'a,' li toki e 'sina wile pini e toki ni anu seme?'  
jan Tajenko li toki e ni: 'o weka ala a, mi o sona.'  
la jan Se en jan Tajenko li awen poka.

tenpo suli pi toki ala li pini kepeken 'mi olin.'  
jan Se li mu e 'n?' suli pi toki ala la ona li kama kute ala.  
jan Tajenko li toki nanpa tu e ni: 'mi olin e sina.'  
la jan Se li toki e ni: 'pona a. mi olin kin.'