---
title: supa selo
description: null
authors:
  - kala Asi
proofreaders: null
date: '2025-03-09'
date-precision: day
original:
  title: Skin Sofa
  authors:
    - Jay Foreman
tags:
  - music
  - translation
  - suno pi toki pona
license: null
sources:
  - https://www.youtube.com/watch?v=Q_V5_k6B5kQ
archives: null
preprocessing: null
accessibility-notes: null
notes: I'd license, but translations and copyright are wonky
---

esun la mi o pana e supa.  
mani la ni li suli ala.  
taso jan o pona sin e ona,  
o weka e telo sin ona.  

selo li pakala tawa luka.  
pan seli li lon e pakala.  
selo kin li jo e linja mute.  
tenpo la mi weka e ona.  

a, sina wile pona  
sin e selo ona  
la o kute e mi:  

suno li ken loje  
pakala e ona.  
o ken ala e ni!  

insa ona li pana e seli.  
kon lete la ona li walo.  
tenpo la jan o kepeken telo,  
o weka e jaki tan selo.  

a, wile supa la  
jan o lape ala  
lon sijelo ona.  

mi wile ala jo e  
ona. tenpo moli  
ona li ken kama.  

supa selo.  
supa selo.  
a a a a / a a ike a.  
supa selo.  
supa selo.  
a a a a / a a ike a.  
supa selo.  
supa selo.  
a a a a / a a a a / a a a a / a a ike a.
