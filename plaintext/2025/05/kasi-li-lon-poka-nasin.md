---
title: kasi li lon poka nasin
description: a short poem about a plant by a road
authors:
  - kon Okisen
proofreaders: null
date: '2025-05-19'
date-precision: day
original: null
tags:
  - poetry
  - original
  - short poem
  - nature
license: CC BY-SA-NC 4.0
sources:
  - https://oxygen8.neocities.org/kasi_li_lon_poka_nasin
archives: null
preprocessing: null
accessibility-notes: null
notes: >-
  i actually wrote this poem earlier (5/2) but today (5/19) i published it on my
  website
---

kasi  
li lon poka nasin  
nasin ni li  
pimeja li kiwen li seli  
ilo li tawa wawa lon ni  
 taso kasi li awen

kasi  
la jan li toki e ni  
 "jaki a! o weka e ni!  
 ni o lon ala lukin mi!"  
 ona li alasa pini e kasi  
taso kasi li awen

kasi o!  
 wawa sina li tan seme?  
 o pana e sona tawa mi  
sina lili, taso sina moli ala  
o pana e sike sina tawa ma ale!
