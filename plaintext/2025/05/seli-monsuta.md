---
title: seli monsuta
description: null
authors:
  - ijo Mate
proofreaders: null
date: 2025-05-10
date-precision: day
tags:
  - translation
  - music
  - vocal synth
  - utau
  - openutau
  - japanese
original:
  title: 炉心融解  # Meltdown
  authors:
    - iroha
license: null
sources:
  - https://www.youtube.com/watch?v=ZOuqEKrQUPI
archives: null
preprocessing: null
accessibility-notes: null
notes: null
---

suno pona pi tomo mute  \
mi pilin lete tan kon pi lape nasa  \
tenpo lili la mi lape ala  \
mi pilin la ale li kama ante a

ilo seli li jo telo ala  \
sijelo sinpin insa mi li seli  \
ijo ale a li lon ala la  \
mi pilin pi ike ala tan ni

mi luka e anpa sinpin sina lon lape mi  \
tenpo suno anpa li jo suno mute a  \
anpa sinpin sina palisa li tawa la mi...  \
... lukin kepeken oko pi telo mi mute

ilo seli wawa monsuta  \
mi toki la mi wile tawa insa  \
mi wile tawa len kepeken suno laso pona  \
ilo seli wawa monsuta  \
mi tawa insa pi ilo suli ni  \
la mi toki ni: pakala ale mi li pali pona

ma li tomo pi mi ala la  \
noka kalama pi tawa sewi li lon  \
kon sewi li kama pimeja  \
la ona li tawa anpa pi tomo mi

suno pimeja li tawa suli  \
suno li kama loje tan telo oko  \
kipisi a li kama telo  \
tenpo ale la ma mi li moli lili

mi luka e anpa sinpin sina lon lape mi  \
kon suwi seli li tawa e len tomo  \
uta sina pakala li jo telo ala  \
ni li toki nimi sama kon, sama ala

ilo seli wawa monsuta  \
mi toki la mi wile tawa insa  \
sona ale mi li kama telo, li kama walo  \
ilo seli wawa monsuta  \
mi tawa insa la ona li lon sama tenpo pini  \
mi pilin la mi sona la mi ken lape sin

luka lili pi ilo tenpo  \
en jan pi ilo sitelen  \
en jan lon, taso tenpo ale la mi ken ala lukin  \
toki musi ona mute li kama lon ale

\[awejo ajete]  \
kalama kute mi li ken ala weka  \
\[awejo ajete]  \
kalama kute mi li ken ala weka

ijo ale li weka lon lape sitelen mi  \
tenpo pimeja la tomo li suli li kalama ala  \
ken ala weka e ni  \
tenpo ni la mi ken ala alasa e kon

ilo seli wawa monsuta  \
ilo suli: mi tawa insa ona  \
la mi kama lon ala, sama mi tawa lape sin  \
tenpo lili li jo ala mi  \
la ni li pona li sewi tan weka mi  \
ilo ale li pali pona lon poka la  \
ma li sama ni, ma li pona
