---
title: nasin anpa - o olin tawa mama lon tomo
description: Translation of the first chapter (入则孝) of the Classical Chinese text Dizigui (弟子规).
authors:
  - soweli suli Alu pi ko lete
proofreaders:
  - palisa jelo Natan
  - ale sa
date: '2025-05-15'
date-precision: day
original:
  title: 弟子规
  authors:
    - jan Liwisu
tags:
  - translation
  - poetry
  - classical chinese
license: CC BY
sources:
  - https://typst.app/project/rUvcPGAUmAP76aR70p0E8u
archives: null
preprocessing: null
accessibility-notes: null
notes: null
---

mama li kalama la o tawa wawa<br>
mama li toki la o pali wawa

mama li pana e sona la o kute wawa<br>
mama li toki e ike sina la o pona

tenpo lete la o seli e mama<br>
tenpo seli la o lete e mama<br>
pini lape la o toki tawa mama<br>
pini suno ale la o lon tomo

o toki e weka sina e kama sina<br>
o awen pali wawa<br>
o alasa ala e wile sin lon tenpo ale

pali ike li ken lili<br>
taso sina pali e ona la ike li kama tan sina<br>
ni la&emsp;&emsp;o pali ala e ona

ijo li ken lili<br>
taso sina len e ona la mama sina li pilin ike<br>
ni la&emsp;&emsp;o len ala e ijo

o pali wawa e wile mama ale<br>
mama li pilin ike tan ijo la o pali ni ala

mi pakala la mama li pilin ike<br>
mi ike la mama li pilin ike kin

jan li olin tawa mama<br>
mama li olin e jan la ni li ken wile e lili taso<br>
taso olin mama li weka la ni li sewi mute a

ike li lon mama la mama o ante tawa pona<br>
o toki tawa ona tan ni<br>
taso nasin toki sina o suwi

mama li kute ala e sina la o wile alasa sin<br>
mama li ken kute ala a e toki sina&emsp;&emsp;li ken utala e sina tan ni<br>
sina ken pilin e ike mute tan ni<br>
taso o pilin utala ala e utala ona&emsp;&emsp;o pilin utala ala tawa ona

sijelo mama li ike la<br>
o pana e moku tawa pona sijelo<br>
o awen lon poka ona lon tenpo ale

mama li moli la o awen pilin ike<br>
o moku ala e telo musi<br>
pan en kili en kasi la o moku e ni taso<br>
sama ni la o ante e nasin sina

sina pali tawa moli mama la<br>
o pali e ni kepeken pilin lon<br>
o sewi e mama&emsp;&emsp;o pali tawa ni<br>
o pali tawa mama sama moli ala
