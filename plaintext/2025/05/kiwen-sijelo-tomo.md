---
title: kiwen sijelo tomo
description: tenpo mute pini la ma li ante. jan San en lukin Sipu li ken ala lukin e ni.
authors:
  - Blattodea
proofreaders: null
date: '2025-05-29'
date-precision: day
original:
  title: ossature
  authors:
    - Blattodea
tags:
  - translation
  - ao3
  - fan fiction
license: CC BY-NC-SA 4.0
sources:
  - >-
    https://archiveofourown.org/works/65973307
    https://archiveofourown.org/works/65958727
archives: null
preprocessing: null
accessibility-notes: null
notes: namako nimi pi pipi Blattodea li lon open lipu.
---

>  toki Inli li lon/english in here:
> i thought it would be interesting to try writing in toki pona, so i gave translating ossature a shot! my tp is a bit rusty, but hopefully most of it is understandable. aha..
> jan San li Jeanne.
> 
> lukin Sipu li Sybil.
> 
> suli San li Sam.
> 
> jan Sopi li Sophie.
> 
> sina toki pona li musi Look Outside ala la [jan San](https://look-outside.fandom.com/wiki/Jeanne) en [lukin Sipu](https://look-outside.fandom.com/wiki/Sybil) li nasa lukin! sona la o lukin! (lipu Fandom li ike tawa mi, taso...)
> 
> ken la toki pona mi li pakala... o pona e mi!

"lukin Sipu o," jan San li toki, "sina… sina wile ala wile weka tan tomo?"

jan San li lon tomo lon tomo lili moku. sijelo ona li linja sama akesi. ona li anpa e sijelo suli ona lon supa suli. ona li tawa e sinpin ona: ona li lukin e supa noka. lukin Sipu li lukin e jan San.

tenpo pini la palisa mute ona pi supa noka li pakala. ijo ala li pona e palisa. sijelo Sipu li suli li kama sama supa noka ona.

"…wile en wile ala," lukin Sipu li toki. toki ona li kama tan sinpin tomo ale li kama kalama wan. "tenpo mute la mi alasa e ma lon weka tomo. mi lukin e pimeja taso."

"a…" jan San li sona sama. tenpo pini la jan San li ken lukin sama ni: ona li lukin lon tenpo ante suli. tenpo ante suli la ma ale li ante. kin la ni li kama pona tawa ona: jan San li lukin e jan e monsuta e sijelo ante ona. sijelo ona li nasa ala la jan San li pilin nasa ala.

tenpo ni la suli San li suli li moku e ma tomo leko tan ni: suli San li kama sama kasi suli a. noka mute ona li len e tomo suli. jan San li kute e nimi ni tan jan ante: lupa tomo suli li kama sama lupa tawa ma ante.

tenpo mute la pimeja suli pi tenpo ale li ike tawa jan San. tenpo mute la jan San li sitelen insa e ni: ona li kama jo e ilo moku kipisi li kipisi li kipisi li kipisi. kin la ona li lukin e ma e pimeja ala la ona li pini.

taso la sitelen ni li ike tawa ona. tenpo ante ike ona la jan San li sona e ni: jan la suli San li wawa. monsuta la suli San li ken wawa suli. suli San li suli awen a anu suli monsuta a? ni tu li sama tawa jan San.

"lukin Sipu o… ken la sina lukin e ma lon weka suli San... sina ken lukin e ma Monsia a la sina seme? sina wile ni anu seme?" jan San li tawa e noka ona. noka ona li tawa lon tomo ante lon tomo lape ona. sijelo ona li ken ala kepeken noka ona: ona li utala wawa ala e len supa lape ona.

"…ken la mi wile ala," lukin Sipu li toki lili. lukin ona li tawa anpa: lukin Sipu li sona sin e tenpo pini la ona li tawa sama ni. "mi sona… mi sona a…" sinpin tomo li tawa e kon. "ken la jan li pana e sitelen tawa mi."

a, jan li pana. jan San a li pana e sitelen tawa ona… lon tenpo pini. tenpo pini ni la jan lili pi jan San li toki tawa jan San. tenpo ni la ona tu li toki ala. jan San li toki ni ala tan wile ona: lukin Sipu o pilin ike ala tan sona ala ona.

"sitelen a. sitelen li epiku a anu seme?" jan San li sona e ni: jan San en lukin Sipu li toki e nimi sama lon tenpo mute aaa. jan San la toki ni li sama tomo. lape en moku en toki ni a li pona tawa ona.

jan ante mute li kama e tomo pi jan San. jan San li moli ala tan jan pona. jan li wile ala e moli ona e moli a. taso la jan San li pilin ni: ona la pali li utala li ike. ona li ike tan pali ike.

lukin Sipu la jan San li pilin wan taso ala.

"sitelen li monsuta," lukin Sipu li toki. "sitelen li ike tawa mi. mi… mi pilin ni: ale li tan ike mi. ale a."

"nnn. a."

tenpo ale la toki li ken tawa nasin tu wan.

nasin wan li ni: lukin Sipu li sona sin e sitelen insa pona. toki li toki pona.

nasin tu li ni: lukin Sipu li sona ala. toki li toki ante.

nasin tu wan li ni: lukin Sipu li sona sin e sitelen insa mute. lukin Sipu li sona li sona li sona. jan San li ante e toki.

tenpo ante suli la jan San li sona lili. suli San li ken ala pana sona. jan ante li ken. lukin Sipu li ante lon tenpo nanpa wan. kulupu sona mun nasa li pali e ijo a lon poka lukin Sipu. sona la ijo lili mute li suli ala tawa jan San. ijo mute ante a li suli tan ni: ijo ante la jan San li pilin utala. ijo ante la lukin Sipu li pilin ike lawa.

"a… ijo mute li ante. ante la tan li suli ala tawa mi," jan San li toki. "mi ale li awen tawa anu seme?"

luka pi jan San li sama waso utala. jan San li luka e supa suli li anpa e sijelo ona kepeken tenpo mute: tenpo la sijelo ona li kama wawa ala. sijelo la jan San o pali mute ala.

tenpo weka a pini la jan Sopi li pali e ilo tawa sin: ilo li suli li supa li tawa kepeken sike tu tu kepeken pali pi jan San. ilo ala la jan San li ken tawa lili. ilo sin la jan San li ken tawa. ilo pona mute li pakala tan tenpo suli. ilo ni li awen. ilo ni li pona.

lukin anpa pi lukin Sipu li pini e lukin. tomo lili ante la lukin ante li open. lukin Sipu li lukin: sijelo linja pi jan San li tawa e jan San kepeken ilo. jan San li weka tan tomo lili moku. ona li kama e tomo lili suli.

"ken." lukin Sipu li lukin anpa tawa jan San. lukin ona li lili li suli sin. "mi ale li awen. mi sona ala e nasin seme... taso la mi ale li awen."
