---
title: telo
description: null
authors:
  - jan Janpa Onjon
proofreaders: null
date: 2025-05-10
date-precision: day
tags:
  - translation
  - music
  - vocal synthesizer
  - vocaloid
  - utau
  - japanese
  - rock
  - j-rock
  - love
original:
  title: メルト  # Melt
  authors:
    - ryo
    - supercell
license: null
sources:
  - https://www.youtube.com/watch?v=a3QHGxfk-S0
archives: null
preprocessing: null
accessibility-notes: null
notes: null
---

mi pini e lape mi la  \
ijo sina taso li kama lon insa pi lawa mi  \
sina o lukin e mi  \
mi ante e nasin pi linja lawa mi tan sina taso  \
mi len suwi e noka mi  \
li namako e linja lawa mi  \
kepeken ona la mi kama suwi  \
taso lon poka sina la mi kama telo  \
sijelo mi li kama ko  \
mi ken ala toki e pilin mi tawa sina  \
mi kama telo mi ken ala lukin e oko  \
mi ken ala toki powe tawa pilin mi  \
ona li tan ni: olin mi li tawa sina taso

ilo sona mi li toki powe tawa mi  \
telo sewi mute li kama  \
mi jo e len pi awen telo  \
taso, ona li lon insa pi poki mi  \
li lili tawa telo ni  \
taso, sina kama li toki tawa mi  \
"sina jo ala e len la  \
sina ken kama lon anpa pi len mi"  \
kalama olin ni la, mi kama telo  \
mi ken ala moku e kon  \
luka sina li lon poka pi luka mi la  \
pilin li nasa  \
mi lon anpa pi len sina  \
ken la, luka mi li ken tawa sina lon tenpo ni  \
sina o kama sona e pilin mi

mi ken ala ken kama jo e tenpo tawa telo oko mi  \
taso, ona li tan ni: mi pilin pona nasa

tenpo ni la, tomo tawa li kama  \
nasin pi mi tu o kipisi lon tomo ni  \
mi ken ala ken luka e luka sina lon tenpo lili  \
mi wile ala weka tan sina lon tenpo ni  \
sina o luka e mi lon tenpo ni  \
anu seme
