---
title: jan suli kasi
description: Explanation of the catalan legend of the Giant of the Pine
authors:
  - soko Sijeni
proofreaders: null
date: '2025-05-30'
date-precision: day
original:
  title: El gegant del pi
  authors:
    - (unknown)
tags:
  - story
license: null
sources:
  - https://sijeni.neocities.org/jan-suli-kasi/
archives: null
preprocessing: null
accessibility-notes: null
notes: null
---

kulupu Katala li toki e sona ni  

tenpo pi pini suli a la  
lon tomo lon ma Montuji la  
jan sin li lon  
jan sin mute li lili  
taso jan sin ni li suli a  
jan lili li nimi "jan wawa Pale" e ona  

ona li suli a la  
ona li awen kepeken palisa kasi suli  
ona li suli a la  
ona li moku e telo tan linja telo suli  
li weka e telo mute  

jan Kolon li kama tan ma sin Amelika la  
jan suli a tu li lon kulupu ona  
jan suli tu li wawa tawa jan ale  
taso jan pi ma Katala li sona e jan wawa Pale la  
ni li wawa ala  

jan wawa Pale li wile lon e sona ni  
jan suli tu sin la jan Pale li wawa nanpa wan  
jan wawa li jo e palisa kasi  
li tawa ma tomo Pasalona  

ma tomo la  
jan li awen e open li toki e ni  
"sina kama la o jo ala e palisa"  
jan wawa li utala e jan awen kepeken palisa la  
jan awen li kama lon poka ante ma  

jan wawa li toki wawa e ni  
"jan pi ma Amelika o!  
o kama  
mi pana wawa e ijo tawa anpa la anpa li pakala"  
jan wawa li jo e jan suli pi ma Amelika  
zz li pana wawa tawa sewi e ona  
jan suli li kama awen lon ma Amelika  

tan sona ni la jan pi kulupu Katala li kalama musi e ni  

> jan suli kasi  
> li a tawa li a tawa  
> jan suli kasi  
> li a tawa lon nasin  
>  
> jan suli tomo  
> li a tawa li a tawa  
> jan suli tomo  
> li a tawa lon ma tomo  
