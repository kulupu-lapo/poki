---
title: jan olin pi kalama musi
description: A translation of YOASOBI - Idol.
authors:
  - jan Pikesike
proofreaders: null
date: '2025-05-23'
date-precision: day
original:
  title: アイドル (Idol)
  authors:
    - YOASOBI
tags:
  - music
  - translation
  - Oshi no Ko
license: CC BY-NC-SA 4.0
sources:
  - https://youtu.be/DopplFPJt-o?si=A_CCugfopQqQ9VVA
archives: null
preprocessing: null
accessibility-notes: null
notes: Special thanks to sike Kapo li lukin li tonsi!
---

# jan olin pi kalama musi
sinpin ona li ken pakala e linluwi  
mi wile sona e toki len ona ali  
ike ona li kama kipisi pi ma ona ni  
sina pona mute mute tawa mi ali  
jan olin pi kalama musi  
(sina sewi, sina sewi a)
  
moku sina li seme? lipu li ike ala ike?  
sina wile pali musi la sina tawa seme?  
“mi moku e ala.” “mi len e pilin mi.”  
sina wile sona la ona li toki lili
  
ona li len len a. ona li suno a  
toki len sina li lukin ala. taso ona li suwi  
ni li ala ala. kin ni ala ala  
sina jo e jan olin anu seme?  
sina o toki!  
  
“mi sona ala e pilin olin li ken ala pilin olin tawa jan ante li  
ken ala kipisi e lon e ike”  
taso toki mi la jan li awen kama olin sike  
mi ken ante anu seme?  
  
jan ale li olin suli e sina  
sina jan olin pi kalama musi a!  
ona li kama lon wan taso  
sama mun seli la ona li suno  
  
“mi olin e sina”, kepeken sinpin sina  
la lukin pi jan ale li kama tawa sina  
toki sina en lukin sina li lon ala la  
ona li awen olin nanpa wan anu「アイ」  
  
lon a. lon a. jan ni li ante li sewi a  
tan open la mi namako pi wile ala  
mi ale li nanpa tu tawa kulupu lukin a  
mi ale li lon tenpo pona ni tan ona. ala!  
  
o weka a  
mi ale li pilin ike li pilin anpa  
ni li utala ala tawa jan olin nanpa wan  
sina lon ala  
li lon e pakala mute. mi ken ala toki e pona.  
sina wawa suli la sina pona tawa mi a!  

jan ale li olin sewi e sina  
sina jan olin pi kalama musi a!  
ona li jo e ike ala  
li jo e ma suli lon insa ona  
  
sina pana e nasa la sina ike ike  
o pana ala e ike sina suli  
e ijo sina pi wile ala ala  
ona li olin lon anu 「アイ」  

sinpin mi ni li ken pakala e linluwi  
mi awen len e toki len mi taso ni:  
toki mi pi lon ala li lon e tenpo pona mi  
ni li olin pona suwi suli tawa mi  
  
telo pali mi li kule laso Akuwa  
lukin mi pi kule Lupi li pana e pona  
kepeken tawa musi la mi sama jan Malija  
toki pi lon ala li olin lon anu「アイ」a!  
  
“jan ala li olin e mi lon tenpo pini  
mi olin ala e jan ante anu mi”  
mi wile e ni: toki mi li kama lon  
tenpo kama la ona li ken kama lon  
anu seme a?  

mi jo e ijo ale lon tenpo kama  
mi jan olin pi kalama musi a  
mi wile olin lon e jan ali  
taso tenpo kama li tenpo ni ala  
  
mi awen toki pi lon ala lon tenpo ni  
mi wile e ni: wile mi taso li kama lon  
taso lon tenpo ni  
la mi awen toki ala e toki suli tawa sina  
  
a mi toki e ona  
ona li lon suwi  
mi toki e  
“mi olin e sina”  
  
(sina sewi, sina sewi, sewi suli)

