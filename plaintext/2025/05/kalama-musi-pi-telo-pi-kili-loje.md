---
title: kalama musi pi telo pi kili loje
description: null
authors:
  - jan Kapi
proofreaders: null
date: 2025-05-05
date-precision: day
tags:
  - translation
  - music
  - kirby
  - nintendo
original:
  title: リンゴジュースのうた  # The Apple Juice Song
  authors:
    - 大原萌
    - 辻林美穂
    - 中村朝羽
license: null
sources:
  - https://www.youtube.com/watch?v=etyq8D4ZycU
archives: null
preprocessing: null
accessibility-notes: null
notes: null
---

mi pali mute e telo pi kili loje  \
kili tan alasa sin. mi jo e ona mute  \
o kama jo e kili, o kipisi e ona  \
kili loje, kili jelo, ko suwi, moku wawa!  \
mi moku e ni lon tenpo ale  \
la mi kama wawa sama ona  \
a, mi wile ni: sijelo mi li kama wawa!

mi moku mute e telo pi kili loje  \
la mi anpa ala tawa ona. mi kama wawa!

lon utala suli, la jan ale o musi  \
mi kama sona la, mi kama ante lili  \
sona len sewi li sitelen lon pilin mi  \
sona ni li wawa e mi tawa pona utala  \
mi wile ni: mi kama suli la  \
mi utala pona e ona  \
a, mi wile kama jo e jan pona mute!

jan ale o moku e telo pi kili loje  \
mi kama sona e pali lon tenpo ale

mi olin mute e telo pi kili loje  \
mi utala e utala pona. mi kama wawa!
