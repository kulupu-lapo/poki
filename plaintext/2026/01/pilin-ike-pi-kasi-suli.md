---
title: pilin ike pi kasi suli
description: >-
  jan li moli e kasi. taso kasi li pilin ike tan ni: ona li ken ala len e jan
  tan seli suno.
authors:
  - jan Asilu
proofreaders: null
date: '2026-01-14'
date-precision: day
original: null
tags:
  - toki lili
license: null
sources:
  - https://mitokipona.bearblog.dev/pilin-ike-pi-kasi-suli/
archives: null
preprocessing: null
accessibility-notes: null
notes: null
---

kasi suli li len e jan lon tenpo ale tan seli suno.

jan li pana e ilo kipisi tawa kasi.

kasi li awen len e jan.

jan li pana sin e ilo.

kasi li awen ni.

jan li awen ni.

kasi li awen ni.

jan li ni pi nanpa pini.

kasi li kama anpa li poka e sijelo tawa ma li toki:

>ma o, sina mama pona e mi. pini la mi ken lape lon supa sina. taso mi pilin ike tan ni taso: mi ken ala len e jan lon tenpo ni lon tenpo kama lon tenpo ale.
