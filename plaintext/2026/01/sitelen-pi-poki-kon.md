---
title: sitelen pi poki kon
description: jan Awa li toki e nasin sitelen ona
authors:
  - jan Awa
proofreaders: null
date: '2026-01-01'
date-precision: day
original: null
tags:
  - blog
license: null
sources:
  - https://janawa.bearblog.dev/sitelen-pi-poki-kon
archives: null
preprocessing: null
accessibility-notes: null
notes: null
---

ni li LIPU NANPA WAN PI TOKI PONA lon tenpo sike ni a! tenpo poka la mi sitelen ala kpkn toki pona, tenpo ni la mi wile ni a. open la mi sitelen e lipu ni kpkn toki Inli taso mi kama sona e ni: mi wile kpkn toki pona. kin la sitelen 'kpkn' tawa nimi 'kepeken' li pona mute, ike la mi sitelen pona e lipu ni la kpkn li kama ala sitelen 󱤙. taso lon la lipu ale la mi o ante suli e ona tawa sitelen pona. ike la nimi wan pi sitelen pona li suli li lili ala li wan taso la, mi ken ala WAWA e PILIN MI kpkn sitelen suli. kin la toki ale la toki li pini lon sitelen . la mi sitelen e ijo mute mute a. tan la mi ken poki e kon lon nasin mute, poki li ken suli li ken lili. poki pi suli mute la mi awen ante e poki kpkn nasin ni: mi sitelen lon leko ante. sama ni!

> leko nanpa wan! :3 sitelen sitelen sitelen sitelen sitelen sitelen sitelen sitelen! sitelen sitelen~ sitelen sitelen sitelen sitelen. nimi 'sitelen' li nasa tawa mi lon tenpo ni a a a
>
> leko nanpa tu! :D sitelen ala.

lon insa leko ni la, mi ken poki sin e toki tan kon ona. poki li lili tawa ona pi toki mi sewi, la mi awen ante e poki ni kpkn sitelen ., poki li lili tawa ni la mi kpkn sitelen , . poki li lili tawa ni la mi kpkn nimi. toki Inli la nimi 'and' en nimi 'but' en nimi 'so' en nimi 'that' en nimi ante mute a li pana e toki tu lon poki sama, toki Anku li sama. toki pona la nimi 'la' en nimi 'taso' taso li ken ni. nimi 'taso' li jo e kon la mi wile kpkn e kon ona la mi ken kpkn ni taso, nimi 'la' la toki wan li lawa e toki ante pi poki sama. taso tenpo la mi wile lon poki sama e toki pi sama lili!

toki mi ale la toki ni tan lipu [so prodigy (my friend) performed at the school festival](/so-prodigy-my-friend-performed-at-the-school-festival) li lon. o lukin! lon la nimi kama pi poki sama (and, but, so, that...) li kama lon mute.

> the only interesting performance besides prodigy was this one film by the school broadcast, it was apparently a parody of a very famous show called 꽃보다 남자, i did not understand one thing except for a temu ad parody in the middle. a teacher i knew and other students who were temu employees were doing the typical temu ad where employees bow down to apologize for not giving any benefits to temu downloaders. specifically they said if students downloaded temu, they would cut every class 20 minutes short.

pilin mi la ni ale li sama mute toki uta, toki uta la kalama li ken anpa li ken sewi li ken awen lon pini toki. kalama anpa li sitelen ., kalama awen li sitelen ,, kalama sewi li sitelen ?.  la lon la kalama li toki lili e poki kon, sitelen li sama kalama taso.

a mi toki e ni: mi sitelen e wile pi tenpo sike ni. taso mi sitelen e ijo ante a a a
