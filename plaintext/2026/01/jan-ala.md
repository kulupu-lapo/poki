---
title: jan ala
description: A funny little story about existence and the meaning of life.
authors:
  - laso Lake
proofreaders: null
date: '2026-01-24'
date-precision: day
original: null
tags:
  - story
  - short story
  - fun story
  - original story
license: null
sources:
  - https://www.reddit.com/r/tokipona/s/01S4KOjAS6
archives: null
preprocessing: null
accessibility-notes: null
notes: >-
  I have a previous work added in here called “akesi lili” i wrote it and
  submitted it back when i still used the name “jan Alon”. Can you please change
  that story to have been authored by “laso Lake”. Also any other works here by
  the name “jan Alon” are not mine, only “akesi lili suli”
---

tenpo suno wan la, ante li kama. suno wawa li kama lon li pakala e lukin jan. suno li weka la, jan ale li lukin sin e ni: jan sin li kama tan suno wawa. jan sin ni li ante mute a. jan wan li toki. “sina seme a?” jan sin la, mi sona ala. tenpo pini la, mi lon ala. taso tenpo ni la, mi lon. ni li nasa a.”

pilin “tan seme la, mi kama lon?” la, jan sin li kama pilin nasa. ona li wile sona la, ona li tawa jan pali. jan pali ni li pali e moku. jan sin li toki tawa jan pali e ni: “toki a, sina sona ala sona e tan pi lon mi?” jan pali li pilin nasa la, ona li toki e ni: “mi a, mi sona ala. mi sona e jan sona. ken la, jan sona li sona e tan pi lon sina. o toki tawa ona.” jan sin li kute e ni li tawa jan sona. 

jan sona la, ona li toki sin: “toki a, sina sona ala sona e tan pi lon me?” jan sona li awen li kama kepeken e lipu sona li toki tawa jan sin e ni: “lon la, mi sona ala. taso, mi sona e jan pi wawa nasa. ken la, ona li sona e mama nasa sina. o toki tawa ona.” jan sin li kute li tawa jan wawa. 

jan wawa la, ona li toki sin. jan wawa li kama pilin e wawa ma e wawa kon e wawa telo li kama toki e ni: “mi ken ala sona e tan pi lon sina. taso mi sona e mama ma. ona li pali e ma ale e jan ale. ken la, ona li sona e tan pi lon sina. o toki tawa ona.” jan sin li pilin ike tan tawa ale ni, taso ona li tawa mama ma. 

mama ma la, ona li toki sin li kama kute e ni: “a, mi pakala. lon la li wile ala pali e sina sama ni. ni li pakala mi, taso, sina lon la, mi o weka e sina li weka e pakala mi. o lon ala.” jan sin li lon ala. tan lon pi jan sin li ala.

pini
