---
title: wawa kin
description: null
authors:
  - jan Minasa  # astrodonunt
proofreaders: null
date: 2017-09-10
date-precision: day
tags:
  - music
original:
  title: Stronger than You
  authors:
    - unknown # added automatically during reschema
license: All Rights Reserved
sources:
  - https://www.youtube.com/watch?v=QH3xbq0rFVU
archives: null
preprocessing: null
accessibility-notes: null
notes: null
---

mi jan Kane li lon sin.  \
a mi kama ala anpa tan sina ike  \
tan ni: mi wawa kin.  \
ale mi li toki e ni: o sewi.  \
mi tu la sina jan lawa ala.  \
o utala kepeken ala ilo nasa.  \
mi tu o utala!  \
mi tu li jan wan a!

sina ken la sina o pakala kiwen.  \
sina sona e ni: olin mi li awen.  \
ni li ike tawa sina anu seme?  \
taso sina la olin li wile.

sina ken ala pini e pilin ni.  \
tenpo ale la mi tu li mi.  \
sina tu e mi wan la mi kama wan sin.  \
tenpo ale la mi tu li wawa kin.

mi jan  \
o-o-o-o-lin  \
o-o-o-o-lin

ni li mi tu a.  \
jan tu ni li mi.  \
sina sewi pilin la  \
sina wile pilin sin  \
tan ni a: mi pilin  \
li pini ala.  \
mi ken ala e ni: sina  \
pakala e ma e jan pona.

sina ken la sina o pakala kiwen.  \
sina sona e ni: olin mi li awen.  \
sina pilin e ni: sina sewi ale.  \
taso sona sina li ante.

ona tu li suli la mi suli kin.  \
pilin ale pi ona tu li mi.  \
mi seli ona. mi lete ona.  \
mi toki awen.

mi jan  \
(o-o-o-o-lin. ona li wawa kin.)  \
(o-o-o-o-lin. ona li wawa kin.)  \
o-o-o-o-lin.  \
