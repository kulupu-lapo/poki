---
title: ale li awen lon nena   # Untitled poem
description: null
authors:
  - jan Lute
proofreaders: null
date: 2017-07-25
date-precision: day
tags:
  - poetry
  - discord
original: null
license: null
sources:
  - https://discord.com/channels/301377942062366741/301377942062366741/339963297329840138
archives: null
preprocessing: null
accessibility-notes: null
notes: null
---

ale li awen lon nena.  \
sewi li pimeja  \
tawa ma  \
la kasi linja li pilin e kon.  \
lon ma ante la tomo li suno.  \
oko mi li mun tawa ona  \
li lili lon insa pi pimeja suli.  \
luka pi jan tu li pilin  \
e ma  \
e kon  \
e pimeja  \
lon nena lon pimeja sewi.  \
mi tu li toki e ala  \
la nimi mi li jan olin.
