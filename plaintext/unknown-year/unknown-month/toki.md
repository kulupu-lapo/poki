---
title: toki
description: lipamanka tries (not very hard) to explain what language is in toki pona
authors:
  - lipamanka
date: 2001-01-01
date-precision: none
license: null
sources:
  - https://lipamanka.gay/toki-pona-taso
  - https://lipamanka.gay/toki-pona-taso/toki
archives:
  - https://web.archive.org/web/20230521211226/https://lipamanka.gay/toki-pona-taso
  - https://web.archive.org/web/20230415214853/https://lipamanka.gay/toki-pona-taso/toki
preprocessing: changed sitelen pona to sitelen Lasina, removed the pretty whitespace
---

lipamanka li pali e ni  
toki li seme

jan mute li toki e ni tawa mi  
lipamanka o toki li seme  
toki li seme  
toki li seme ã€€  
toki li seme

la mi toki

mi sona toki  
mi pali toki  
mi ijo mute toki  
mi lukin e toki pona  
mi lukin e toki ante  
mi kute e jan  
jan li toki e seme  
la pilin mi la mi ken toki e ni  
toki li seme  
toki li ijo mute

nanpa wan la kalama  
kalama seme li lon toki  
toki pona la kalama ni

I U  
E O  
A

M N  
P T K  
S  
W L J

ni ale li kalama  
kalama ante li lon ala toki pona  
kulupu toki li jo e nasin sitelen  
taso pilin mi la ni li suli ala

nanpa tu la nimi  
nimi li seme  
toki pona la nimi li nimi  
ni li suli ala  
nimi  
nimi  
nimi  
nimi  
la ni li suli ala

nanpa mute la nimi mute  
sina jo e nimi mute  
la nasin seme li pona  
nimi seme li nanpa wan  
nimi seme li nanpa tu  
toki pona la nimi li nimi e nimi

nanpa mute la kon  
nimi ale li jo e kon  
ni li suli a tawa toki pona  
tawa mi kin  
toki ale li jo e nimi  
nimi ale li jo e kon  
la toki ale li jo e kon  
toki li pona mute a  
toki  
toki  
toki  
toki
