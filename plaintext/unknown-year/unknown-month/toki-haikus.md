---
title: Haikus
description: null
authors:
  - Michael F.
proofreaders: null
date: 2001-01-01
date-precision: none
tags:
  - original work
  - poetry
original: null
license: CC BY-NC 3.0
sources:
  - http://failbluedot.com/toki_pona/haikus
archives:
  - https://web.archive.org/web/20140305064514/http://failbluedot.com/toki_pona/haikus
preprocessing: null
accessibility-notes: null
notes: null
---

# Haikus

## MOLI

moli li awen  \
li linja lon supa ni  \
ala li toki

## MA KILI

mi wile tawa  \
e ma pi kili suwi  \
e ma laso wan

## AKESI

akesi linja  \
li moku e luka mi  \
ni li pakala!

## PAN

pan li supa lon  \
jan mani en jan lili  \
li moku e pan

## LAPE

tenpo ali la  \
mi wile lape pona  \
mi wawa ala

## MA TOMO

kalama suli  \
li lon ma tomo ali  \
pona, o pini!

## TELO

telo li anpa  \
mi wile ala pali  \
lon lete suli

## SUWI

suwi pimeja  \
li pona tawa pilin  \
pi jan tan seme?

## PIPI

pipi li toki  \
“o moku ala e mi!”:  \
ona li loje

## PONA LON

pona sijelo  \
li telo li tawa kin  \
lon ma kasi mi

## ILO

tenpo ijo la  \
ilo pi pali pona  \
li ijo moli

## ANTE

ma ante li lon  \
taso ona ali li  \
kalama musi


ali li ike  \
weka pi suno loje  \
li pona lukin