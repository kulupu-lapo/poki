---
title: jan en soweli
description: null
authors:
  - Michael F.
translators: null
proofreaders: null
date: 2001-01-01
date-precision: none
tags:
  - original work
  - poetry
original: null
license: CC BY-NC 3.0
sources:
  - http://failbluedot.com/toki_pona/jan_en_soweli
archives:
  - https://web.archive.org/web/20140305064458/http://failbluedot.com/toki_pona/jan_en_soweli
preprocessing: null
accessibility-notes: null
notes: null
---

# jan en soweli

jan mute li pilin e ni:

jan en soweli li ante

ni li lon ala lon?

soweli en jan

li moku li lape

li open li moli

li pilin li pona

li musi li utala

li olin li pakala

li unpa li kalama

li awen li tawa

ni li lon:

soweli li jo e sona lili;

jan li jo e sona mute.

taso, ni kin li lon:

ante pi soweli en jan li lili

sama ona li mute.
