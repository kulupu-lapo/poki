---
title: tenpo lili
authors:
  - Michael F.
date: 2001-01-01
date-precision: none
tags:
  - original work
  - poetry
license: CC BY-NC 3.0
sources:
  - http://failbluedot.com/toki_pona/tenpo_lili
archives:
  - https://web.archive.org/web/20140305064529/http://failbluedot.com/toki_pona/tenpo_lili
---

# tenpo lili

tenpo lili la ali li jo e moku

tenpo lili la pakala sijelo li weka

tenpo lili la moli li weka kin

tenpo lili la jan li wile ala pali tawa lon, li ken pali taso tawa pona pilin

tenpo lili la moku li kama ala tan ike pilin pi soweli ante

tenpo lili la jan ken olin e mije e meli lon ma ali

tenpo lili la jan li toki e ijo la ala li pakala e ona

tenpo lili la kulupu pi kule ante li unpa li wan la toki ike kule li weka

tenpo lili la sona ali li mute la nasin sewi li lili

tenpo lili la jan ali li jo e mani li ken pilin e ante mani li ken lon

ken la toki mi ni li toki pi musi ike.

ken la [mi](https://web.archive.org/web/20140305064529/http://failbluedot.com/is-the-world-getting-more-violent) [toki](https://web.archive.org/web/20140305064529/http://www.transhumanism.org/) [lon](https://web.archive.org/web/20140305064529/http://www.gapminder.org/) [e](https://web.archive.org/web/20140305064529/http://www.youtube.com/watch?v=IfbOyw3CT6A) [ni](https://web.archive.org/web/20140305064529/http://www.nickbostrom.com/fable/dragon.html).
