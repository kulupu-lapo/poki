---
title: len tonsi
description: '"len tonsi" can have a specific double meaning that is profound and freeing to think about.'
authors:
  - lipamanka
date: null
license: null
sources:
  - https://lipamanka.gay/toki-pona-taso
  - https://lipamanka.gay/toki-pona-taso/len-tonsi
archives:
  - https://web.archive.org/web/20230521211226/https://lipamanka.gay/toki-pona-taso
  - https://web.archive.org/web/20230509011221/https://lipamanka.gay/toki-pona-taso/len-tonsi
preprocessing: changed sitelen pona to sitelen Lasina, removed the pretty whitespace, removed colored text
---

lipamanka li pali e ni  
len tonsi

open li lon anpa  
mi wile toki e ijo ike  
mi toki e ni  
jan li ike tawa tonsi  
ni li ike tawa sina  
la o lukin ala

open la len li seme  
len li awen e seli  
len li selo e sijelo  
len li pona e sina  
lon nasin ni  
jan li lukin e sina  
la sina pona  
tawa lukin ona  
len ni li pona mute

mi toki e ijo pi lon ala  
mama sina li ike tawa tonsi  
sina tonsi  
la sina len e sona ni  
ona li ken ala sona  
len ni li pona anu seme  
len ni li awen e sina  
taso len ni li weka e wawa  
li weka e ken pona  
sina kama ala ken pilin pona lon mama  
taso len li ni ala  
ni li ike mama  
li ike pi len ala  
la seme

mi ni  
mi tonsi  
mi toki ala e tonsi mi  
tawa mama  
taso mi toki e ni tawa jan ante

len tonsi ni li ike tawa mi  
mi wile e len tonsi ante a  
mi toki e len pona  
e len ike  
tan seme la len tonsi li ike  
mi wile e len tonsi pona

len tonsi pona o lon sijelo  
kule ona o toki e ni tawa jan ante  
jan ni li tonsi  
kule ona o jelo  
o walo  
o laso  
o pimeja  
kule ni li pona mute

mi wile weka e len ike  
mi wile jo e len pona

lipamanka len tonsi
