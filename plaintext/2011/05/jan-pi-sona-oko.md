---
title: jan pi sona oko
authors:
  - Dave Raftery
date: 2011-05-27
license: All Rights Reseved
sources:
  - https://olukin.blogspot.com/2011/05/jan-pi-sona-oko.html
---

<!-- "Eye care/4 one-a-month" by Luz Rivera (https://www.flickr.com/photos/nieve44/525817053/). CC BY 4.0. -->
![oko](https://live.staticflickr.com/1247/525817053_4c0334e703_h.jpg)
oko, *tan Luz Rivera*

tenpo mun kama la mi wile jo e lipu sin pi ken lawa pi tomo tawa mi.  \
mi pilin ike tan ni: lukin mi li kama ike.  \
mi lukin e lipu toki kepeken ilo oko.  \
tenpo suno ni la mi tawa jan pi sona oko.  \
jan li kama sona e ni: mi lukin seme.  \
mi ken lukin pona e ijo weka.  \
mi ken ala lukin pona e ijo lili.  \
jan pi sona oko li pana e telo lon oko mi.  \
insa pi oko mi li suli.  \
jan li lukin e oko mi.  \
jan li lukin insa pi lawa mi kepeken ilo suno.  \
oko mi li lupa lon lawa mi.  \
jan li toki e ni: oko mi li pona.  \
mi ken kin lukin e meli pi pona lukin.
