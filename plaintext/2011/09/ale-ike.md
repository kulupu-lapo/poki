---
title: ale ike
description: null
authors:
  - jan Mimoku
proofreaders: null
date: 2011-09-30
date-precision: day
tags:
  - poetry
original: null
license: null
sources:
  - https://www.lulu.com/shop/jan-mimoku/toki-musi-pona/ebook/product-17470545.html
archives: null
preprocessing: null
accessibility-notes: null
notes: null
---

mi jan ike  
ni li tan seme? mi sona ala  
mi jan pona ala pona?  
mi ike. mi sona

jan pona mi li pona  
ni li tan seme? mi sona ala  
ona li ike ala ike?  
mi ike. sina sona

jan ale li jan ike  
ni li tan seme? mi sona ala  
jan li ike li pakala  
ni li ike. jan li sona
