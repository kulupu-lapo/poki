---
title: sitelen soweli
description: null
authors:
  - jan Mimoku
proofreaders: null
date: 2011-09-30
date-precision: day
tags:
  - prose
  - non-fiction
original: null
license: null
sources:
  - https://www.lulu.com/shop/jan-mimoku/toki-musi-pona/ebook/product-17470545.html
archives: null
preprocessing: null
accessibility-notes: null
notes: images not included
---

soweli ni li akesi. tenpo mute la akesi li suwi mute ala. akesi mute li lon. tenpo pi pini mute la akesi suli mute li lon. akesi mute li tawa lon ma. akesi mute li ken pakala lukin. taso akesi pi sitelen ni li suwi. ni li lon ala lon?

soweli pi sitelen ni li waso. waso li tawa mute lon sewi kon. waso pi moku kala li lon mute. kala li pona tawa waso ni. taso waso li moku kin e pipi linja e pipi ante. ken la ona li pali kin e ni lon ma kasi lili sina!

o lukin lon ni! pipi suwi li lon! ma li jo e pipi mute. ona li moku e kasi. pipi pi sitelen ni li ken lon kon kin! pipi ni li ken tawa ma mute kepeken nasin ni.

o lukin pona a! soweli suli ni li ken moku e sina! taso soweli ale ala li pakala. o lukin e soweli tomo ni. ona li moku ala e jan. ona li sama jan pona tawa jan.

tenpo sin la o lukin. kala mute li lon li pona lukin a! kala li tawa lon telo. kala li ken suli. taso kala li ken lili kin. kala mute li lili. sina lon telo suli la o lukin pona! jan li ken lukin mute lon telo pi suli mute. ken la kala li wile toki tawa sina... taso mi mute li ken kute ala e ona!
