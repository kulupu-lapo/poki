---
title: pipi musi en pipi pali
description: null
authors:
  - jan Ote
proofreaders: null
date: 2011-03-11
date-precision: day
tags: null
original: null
license: null
sources:
  - https://olukin.blogspot.com/2011/04/pipi-musi-en-pipi-pali.html
archives: null
preprocessing: null
accessibility-notes: null
notes: null
---

![pipi musi en pipi pali](https://blogger.googleusercontent.com/img/b/R29vZ2xl/AVvXsEgHtfrvxTP5Kp5vOfOudxT2gZeFwjVCpzrW1Lz-nzqdi0HEjql7SurHEqbZ2HY19oTw-mwhHgWqTC3rm5XThCgZwdBWVz-8kpLGxVZQDgSJM6hvXV1PREPxjro1DhrQ4rBPFwKwSi_V0_Tx/s320/pipi-musi.png)  \
pipi musi en pipi pali, *tan A.Rackham*

pipi musi en pipi pali li lon ma sama.  \
tenpo seli ali la pipi pali li pali mute li pali e tomo.  \
ona li pali mute li kama jo e moku.  \
tenpo sama la pipi musi li musi li kalama musi.  \
tenpo lete li kama.  \
pipi musi li jo ala e tomo anu moku.

ona li tawa sinpin tomo pi pipi pali li toki e ni:  \
  "mi wile moku. o pana e moku tawa mi.  \
  mi pilin lete. o open e lupa.  \
  mi wile awen lon tomo sina".

taso pipi pali li toki e ni:  \
  "tenpo seli ali la sina kalama musi.  \
  tenpo ni la o tawa musi!"

*jan Ote*
