---
title: akesi poki en soweli pi nena kute suli
authors:
  - jan Mato
date: 2011-06-24
license: null
sources:
  - https://olukin.blogspot.com/2011/06/akesi-poki-en-soweli-pi-nena-kute-suli.html
---

![akesi poki li pini e utala](https://blogger.googleusercontent.com/img/b/R29vZ2xl/AVvXsEgI9effrsZuvRE3AXEKbt1Z-v1MGCTqXRup-EGh8gyIPN3n-dNJFpoqmaC39OBAqcCX3Q12sC0rwfAnW1ko04D3-pI5C5bG79Vu1tKeAdBn1yIkQYYhhBGS9xgppB6AJEVy0PkzCss_zMUC/s320/akesi-poki.jpg)
akesi poki li pini e utala, *tan R.Heighway*

akesi poki li tawa pi wawa ala.  \
taso soweli pi nena kute suli li tawa wawa.  \
akesi en soweli li utala toki.  \
"mi tawa wawa!"  \
"ni li lon ala! sina toki sama jan lawa li kon taso."  \
"a! mi en sina li utala sijelo kepeken noka tu tu. jan wawa li kama. jan suli pi sewi pi nena ma."  \
akesi li tawa lili. soweli li tawa wawa mute. soweli li kama nanpa wan. taso soweli en akesi li pini ala e utala sijelo.  \
soweli li pilin e ni: "mi li nanpa wan li ken lape li pilin e wile lape suli". soweli li lape.  \
taso akesi li awen tawa.  \
akesi poki li tawa li tawa lon monsi soweli li tawa lon poka soweli li tawa lon sinpin soweli. akesi li kama nanpa wan!  \
utala sijelo li pini.  \
soweli pi nena kute suli li pilin sama ni: ona li kepeken ala e lawa ona li lili tawa jan pona ona.  \
jan ali li toki e pona tawa akesi poki tan pali ona.  \
pali li wawa lili. taso pali li awen.

*jan Mato*
