---
title: soweli li pona
description: null
authors:
  - jan Ote
proofreaders: null
date: 2011-06-17
date-precision: day
tags: null
original: null
license: null
sources:
  - https://olukin.blogspot.com/2011/06/soweli-li-pona.html
archives: null
preprocessing: null
accessibility-notes: null
notes: null
---

![akesi Kekon](https://blogger.googleusercontent.com/img/b/R29vZ2xl/AVvXsEgWQJc8yrM79euNMnosvQax0GIrSm6EWEtVWk0dB66FI1zqehzHDbLoACg3w906k3QFkNYPT-fY6ooEEv_xJypQo4Qj1njNmjTn_2HIzJPjKfTOVCLZ3u01HD5wzXe4Y_uxF8gWRB_gQNBN/s320/akesi-kekon.jpg)  \
akesi Kekon

jan lili mi li lon ma tomo ante. ona li toki e ni:

"mi wile e mani. tan ni la mi wile e ni: jan ante li awen poka mi lon tomo mi li pana e mani tawa mi.

meli en mije li wile awen lon tomo mi. ona li toki e ni:  \
  – taso mi jo e soweli pona tu.  \
  – pona. soweli pona li pona tawa mi.  \
  – taso mi jo e akesi Kekon...  \
  – pona.  \
  – taso mi jo e akesi linja... tu...  \
  – a!"

*jan Ote*
