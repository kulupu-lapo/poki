---
title: ma tomo Pape
description: null
authors:
  - jan Pije
translators: null
proofreaders: null
date: 2011-02-04
date-precision: day
tags: null
original:
  title: Tower of Babel
  authors: null
license: null
sources:
  - https://olukin.blogspot.com/2011/04/ma-tomo-pape.html
archives: null
preprocessing: null
accessibility-notes: null
notes: null
---

<!-- "The Tower of Babel" by Abel Grimmer (File:'The Tower of Babel' by Abel Grimmer, 1595.jpg). Public Domain. -->
![tomo palisa pi ma tomo Pape](https://upload.wikimedia.org/wikipedia/commons/1/14/%27The_Tower_of_Babel%27_by_Abel_Grimmer%2C_1595.jpg)
tomo palisa pi ma tomo Pape, *tan Abel Grimmer*

jan ali li kepeken e toki sama. jan li kama tan nasin pi kama suno li kama tawa ma Sinale li awen lon ni. jan li toki e ni: "o kama! mi mute o pali e kiwen. o seli e ona." jan mute li toki e ni: "o kama! mi mute o pali e tomo mute e tomo palisa suli. sewi pi tomo palisa li lon sewi kon. nimi pi mi mute o kama suli! mi wile ala e ni: mi mute li lon ma ante mute." jan sewi Jawe li kama anpa li lukin e ma tomo e tomo palisa. jan sewi Jawe li toki e ni: "jan li lon ma wan li kepeken e toki sama li pali e tomo palisa. tenpo ni la ona li ken pali e ijo ike mute. mi wile tawa anpa li wile pakala e toki pi jan mute ni. mi wile e ni: jan li sona ala e toki pi jan ante." jan sewi Jawe li kama e ni: jan li lon ma mute li ken ala pali e tomo. nimi pi ma tomo ni li Pape tan ni: jan sewi Jawe li pakala e toki pi jan ali. jan sewi Jawe li tawa e jan tawa ma mute tan ma tomo Pape. 

*jan Pije*
