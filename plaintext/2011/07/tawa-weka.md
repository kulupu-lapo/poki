---
title: tawa weka
description: null
authors:
  - jan Ote
proofreaders: null
date: 2011-06-08
date-precision: day
tags: null
original: null
license: null
sources:
  - https://olukin.blogspot.com/2011/07/tawa-weka.html
archives: null
preprocessing: null
accessibility-notes: null
notes: null
---

<!-- "AutumnFog.jpg" by Kószó József (https://commons.wikimedia.org/wiki/File:AutumnFog.jpg). GFDL, CC BY-SA 3.0 Unported, CC BY-SA 2.5, 2.0, 1.0 Generic. -->
![lete li kama](https://upload.wikimedia.org/wikipedia/commons/e/e9/AutumnFog.jpg)  \
lete li kama, *tan Kószó József*

lete li kama  \
kasi suli li weka e lipu  \
telo li anpa tan sewi  \
mi pini e lupa tomo  \
kalama ala  \
lipu toki li lape  \
lon supa  \
tenpo li kama la  \
jan li tawa weka tan ma  \
tawa mun lili loje  \
tenpo lili la  \
mi tawa mun lili  \
kepeken ala wawa

*jan Ote*
