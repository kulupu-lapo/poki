---
title: o pana wawa e kiwen
description: null
authors:
  - jan Ote
translators: null
proofreaders: null
date: 2011-06-15
tags: null
original:
  title: null
  authors:
    - unknown # added automatically during reschema
license: null
sources:
  - https://olukin.blogspot.com/2011/07/o-pana-wawa-e-kiwen.html
archives: null
preprocessing: null
accessibility-notes: null
notes: null
---

<!-- http://collecties.meermanno.nl/handschriften/showillu?id=10535 -->
![sitelen lon ma](https://blogger.googleusercontent.com/img/b/R29vZ2xl/AVvXsEhmUN23aZmW6LIxW8avhEdYz7iB-6Eu-dfWNov4WP1JuZWNsKA3L3BB6BQ6rkfpe4rB0GG0L-__5wfbGTyubRXzGOqt6vWvWTYQmrSe9JIqgjvPubCXfgL5FVYpHM7nYbUpBOM_k6O7irCS/s320/sitelen-lon-ma.jpg)
sitelen lon ma, *tan Bible Historiale, 1372*

*kulupu lipu Pipija. lipu pi jan Jowane*

(tenpo ni la) jan sona pi lawa sewi en jan Palisi li tawa e meli unpa tawa jan Jesu li toki e ni: "sina li pana e sona. mi lukin e ni: meli ni li unpa e mije. taso mije ni li mije ona ala. ni li ike. jan Mose li pana e lawa tawa mi li lawa e ni: 'o moli e meli sama ni kepeken kiwen'. sina toki e seme?". ona li toki sama ni tan ni: jan Jesu li toki utala tawa lawa pi jan Mose la jan ken tawa jan lawa li toki e ni: jan Jesu li toki e ike tawa lawa.

taso jan Jesu li anpa li sitelen e ijo lon ma kepeken palisa luka. jan mute ni li awen toki e toki ni tawa ona la ona li sewi li toki e ni tawa ona: "ken la jan ni pi sina mute li lon: tenpo ala la ona li pali e ike. jan ni o pana wawa e kiwen pi nanpa wan tawa ona!". tenpo sin la ona li anpa li sitelen e ijo lon ma. jan mute li kute e ni li kama pilin e sona pi toki ni. jan suli wan li tawa weka. jan ante li tawa weka. jan ali li tawa weka. jan Jesu en meli unpa taso li lon.

jan Jesu li sewi li lukin e ona li toki e ni: "meli o, jan ni li lon seme? ni li lon ala lon: jan ala li lawa e ike tawa sina?". meli li toki: "jan lawa mi o, jan ala". jan Jesu li toki e ni tawa ona: "mi kin li lawa ala e ike tawa sina. o tawa, o pali sin ala e ike."

*jan Ote*
