---
title: pakala pi ike wawa
description: null
authors:
  - jan Kekan San
translators: null
proofreaders: null
date: 2024-10-13
date-precision: day
tags: null
original: null
license: null
sources:
  - https://mun.la/lipu/pakala-pi-ike-wawa.html
archives:
  - https://web.archive.org/web/20241128144019/https://mun.la/lipu/pakala-pi-ike-wawa.html
preprocessing: changed names from nasin-sitelen-kalama-like to sitelen Lasina
accessibility-notes: null
notes: null
---

jan Jon Sawan li awen. ilo suno li pini li open sin lon sewi tomo.

monsuta li lon tomo. jan Jon li lukin ala e monsuta, taso ona li pilin e kama monsuta lon tenpo suli.

ona li toki e kama monsuta tawa jan lawa Kosen lon tenpo mute, taso jan Kosen li kute ala la tenpo pi ken pali li weka. n, tenpo ni la tenpo ken li weka.

jan Jon li lon kulupu utala lon ma mun lon tenpo sike luka luka tu tu. ona li lili la, ona li lukin e ilo pi tawa mun li toki e ni tawa mama ona: "mi wile lon ilo, mama o!"

mama ona li toki e ni: "ala! monsuta li moli e sina!"

tenpo pini la jan Jon li pilin sama mama ona. ona li kama suli la pilin ni li weka. taso, tenpo ni la jan Jon li sona e ni: monsuta li kama lon tomo.

jan Jon li kute e ilo toki.

"ni li jan Kosen! sina o utala e monsuta!"

ni la jan Jon li kama jo e ilo utala pi wawa suno li pakala wawa e sinpin.

monsuta mute li lukin e ona li toki e ni: "ona li kama moli e mi ale!"

monsuta sewi pi wawa ilo li toki e ni: "mi utala pana e ona."

ni la monsuta li pana utala e ilo pakala wawa. jan Jon li wawa suno e monsuta li alasa moli e ona. taso, sewi tomo li kama anpa la ona tu li kama ken ala moli e ona ante.

jan Jon li toki wawa e ni: "ala! mi o moli e monsuta!"

taso, toki ni li kama tan ilo toki: "ala a, jan Jon o. sina monsuta."

ni la jan Jon li kama monsuta.
