---
title: o moli ala tawa pimeja pona tenpo
authors:
  - jan Silan Toma
translators:
  - jan Kapesi Pake
date: '2024-10-20'
tags:
  - poetry
license: CC-BY-SA 4.0
sources:
  - https://liputenpo.org/pdfs/0029jan.pdf
  - https://liputenpo.org/lipu/nanpa-jan/
---

o moli ala tawa pimeja pona tenpo.  
majuna[^2] o seli, o pakala e tenpo suno pini.  
o utala, utala tan moli suno.

tenpo pini la, jan li sona e pona pi pimeja tenpo.
taso, nimi ona li wawa suno ala la, ali
o moli ala tawa pimeja pona tenpo.

jan mute pona, pi telo pini, li pana e telo pi oko suno.
ken la, lon telo la, ijo ona li tawa musi.  
o utala, utala tan moli suno.

jan nasa li kama li kalama e suno.  
tenpo kama la, sona ona li apeja[^2] kin.  
o moli ala tawa pimeja pona tenpo.

jan pi suwi ala, pi moli lukin o,  
oko pimeja o pona, o sama mun seli,  
o utala, utala tan moli suno.

sina lon sewi pi nena ike, mama mije mi o.  
o pakala, o sewi e mi kepeken telo oko seli.  
o moli ala tawa pimeja pona tenpo.  
o utala, utala tan moli suno.

[^1]: open tan jan Silan Toma; ante toki tan jan Kapesi Pake
[^2]: “majuna” li sama “sin ala”
[^3]: “apeja” li pilin ike tan ni: sina ike