---
title: nimi
authors:
  - jan Walasa
date: 2024-08-10
license: CC-BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-lili.md
  - https://utala.pona.la/mamtt/lipu-musi/lipu-lili.html
preprocessing: replaced html with markdown code block for layout. Used latin version, the original is sitelen pona
---

```
tenpo open la
    sewi li pali e mun
        e ma
        e soweli
        e ijo ali

nimi taso li lon ala
nimi li sama ala mun
    anu ma
    anu soweli
    anu ijo ante
tan ni:
    nimi li ijo ala
    nimi li kulupu ijo

sewi li wile e nimi la
    sewi li pali e nimi tu
nimi tu li ni:
    lon en ala

toki insa sewi li ni:
    nimi tu li pona tan ni:
        tu li mute ala

sona nimi li ni:
    ijo ali li lon
    ali ante li ala
sona ni li wawa ala tan ni:
    nimi ali li sama
    taso kon ona li ante

nimi tu li jaki tawa mun
    tawa ma
    tawa soweli
    tawa ijo ali
sona pi kon ona li suli tawa ona
nimi tu li weka e sona ni

ona li toki e ni tawa sewi
sewi li kute
    li pana e nimi wan tawa mun ali
        tawa ma ali
        tawa soweli ali
        tawa ijo ali
nimi ni li nimi ali

nimi ali li ken ala toki kepeken toki ni
taso ona li ike

pilin nimi li ni:
    ijo ali li ante
nimi ali li wawa ala tan ni:
    soweli li pilin sama tawa soweli ante
    taso nimi ona li ante

nimi ali li jaki tawa mun
    tawa ma
    tawa soweli
    tawa ijo ali
pilin sama li suli tawa ona
nimi ali li weka e pilin ni

ona li toki e ni tawa sewi
sewi li kute

tenpo suli li pini

tenpo ni la
    sewi li pali e nimi mute
        li pana e wawa pi pali nimi tawa ijo ali

nimi mute li toki ni
nimi mi li nimi Walasa

ni li pona tawa mun
    tawa ma
    tawa soweli
    tawa ijo ali

tenpo ni la
    nimi li lon
```
