---
title: akesi lili suli
description: a story about a little lizard and a friend they make
authors:
  - jan Alon
proofreaders: null
date: '2024-08-01'
date-precision: month
original: null
tags:
  - story
  - original
  - short story
  - children’s story
license: null
sources:
  - https://www.reddit.com/r/tokipona/comments/1dof4eu/akesi_lili_suli/
archives: null
preprocessing: null
accessibility-notes: null
notes: null
---

akesi lili li wile e ni: mi suli a!
taso, ona li suli ala. ona li lili mute.

akesi lili li pona taso tawa jan ali. akesi lili li ike ala tawa jan ali. akesi lili li olin e ijo ali e jan ali. taso, akesi lili li lili mute la, akesi lili li ken ala toki tawa ona. akesi lili li pilin ike tan ni.

tenpo suno wan la, akesi lili li lukin e waso lili. taso, ona li suli tawa akesi lili.

akesi lili li tawa waso lili li toki e ni:
“toki a! mi akesi lili a! sina seme?”
waso lili li kute e akesi lili li toki e ni:
“toki. mi waso lili. sina lili mute, taso mi sama. a a a.”
akesi lili li pilin pona mute tan ni: waso lili li ken kute e ona. akesi lili li toki sin:
“a! ni li musi a! mi pilin pona tan ni: sina ken kute e mi a! ken la, sina ken kama e waso pona mi a!”

waso lili li kama e waso pona pi akesi lili. waso lili li pona tawa akesi lili. akesi lili li pona tawa waso lili.

tenpo suno ali la, akesi lili li toki tawa waso lili. ona tu li toki e ijo mute. akesi lili li pilin pona mute a!

taso, tenpo suno wan sin la, waso lili li lon ala. akesi lili li ken ala lukin e ona. akesi lili li toki insa e ni: ken la, tenpo suno poka ni la, waso lili li lon. taso, tenpo suno poka ni la, waso lili li lon ala.

akesi lili li pilin ike. akesi lili li alasa e waso lili. ona li alasa li alasa li alasa. 

tenpo lili la, akesi lili li lukin e waso lili a! taso, waso lili li lon insa pi tomo ike waso a! waso lili li ken ala tawa li ken awen taso. 

akesi lili li toki e ni tawa waso lili:
“sina ken ala ken kute e mi a?! mi lon anpa. mi kama!”

akesi lili li tawa tomo ike waso. jan suli li lukin e akesi lili li kalama suli li tawa weka. taso, tenpo ni la, tomo ike waso li anpa li pakala. 

waso lili li tawa akesi lili li toki e ni:
“a! sina pona mute tawa mi a!”
akesi lili li toki e ni:
“ni li ijo ala! mi olin e sina.”
waso lili li toki sin:
“sina lili, taso, sina suli mute tawa mi a!”
