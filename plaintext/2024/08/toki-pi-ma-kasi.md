---
title: 'toki pi ma kasi: utala pi jan ete'
authors:
  - ala Lojewalo
date: '2024-08-10'
license: CC BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-suli/toki-pi-ma-kasi.md
  - https://utala.pona.la/mamtt/lipu-musi/lipu-suli/toki-pi-ma-kasi.html
---

## 1 - ilo sewi

kasi. kasi li lon ale. 

meli wan li lon anpa e kasi lipu.  
oko ona tu li kule kiwen. oko ni li lon insa pi pimeja tan kasi lipu li lukin ete.   
ma kasi li suli. kule kasi li lon ale.  
kin la soweli mute li lon.  
soweli ale o sina ken sona. ni li lon.  
soweli lili. pipi suli. waso utala.  
akesi pi telo moli. kala pi kule wawa.

meli li sona e ona ale. kin la ona ale li sona e meli. 

nimi meli li jan Nijaka. taso jan Nijaka li jan li akesi li kasi. 

jan Nijaka li jo e sijelo wawa. selo ona li pimeja walo. jan Nijaka li lukin sama akesi sama jan. meli li monsuta lukin taso meli li monsuta ala. kon meli li suwi mute. kon meli la olin mute pi ma kasi li lon. 

taso ma kasi li kama ante.

meli Nijaka li lon anpa e kasi lipu tan ni: ilo ike li lon sewi. ilo ni li pana e kalama wawa li tawa wawa mute. jan Nijaka sona e ni: ilo sewi li jo e jan tan ma ete. jan ni li ike mute li ike tawa e ma kasi. jan Nijaka li wile ala jan ni ken lukin e ona.

ilo sewi li pana e jasima pimeja lon ma kasi anpa. jan Nijaka li lukin e jasima pimeja. kalama wawa li kama suli. suli. suli mute. jasima pimeja li lon poka mute.

jan Nijaka li pilin monsuta ala. meli ken utala. ona li pilin e wawa tan sijelo ona.

taso la ilo sewi li awen ala. ilo li lukin ala e jan Nijaka. kalama wawa li kama lili. lili. lili mute. weka, a.

jan Nijaka li tawa ete tan kasi lipu. suno li seli e selo ona. jan Nijaka li jo e kon suli li weka e kon suli. 

“jan Nijaka, o!”

mu lili li kama tan kasi poka. jan Nijaka li awen li lukin tawa kalama. ona li ken ala lukin e tan kalama.

tenpo lili la, soweli lili li kama tan kasi lili. soweli li jo e selo pi pimeja walo e oko lili e nena pi suwi mute. soweli li kijetesantakalu. anu la “kalu” li nimi lili. nimi ona li kalu Oli.

jan Nijaka li lukin e kalu Oli li pilin pona. ona li soweli pona tawa jan Nijaka.

“kalu Oli, o. sina lili mute. tenpo pini la mi ken ala lukin e sina.”
“lon, a. jan Nijaka li suli mute. suwi la, o weka e toki lili ni! mi wile toki e sona suli mute!”

“soweli suwi mi. o toki e sona sina.”

“a meli suwi. ijo nasa. ijo ike. telo pimeja sin li lon ma kasi. tenpo pini la telo li laso. taso tenpo ni la telo li ante. jan Nijaka o! telo pimeja li moku e ma kasi! soweli ale li luka e telo li weka. mi mute li ken ala utala e telo. mi ken pali e seme? tenpo ni la mi sona ala. mi pilin monsuta mute!”

“kalu Oli o. ni li ijo ike mute. wawa la mi ken tawa telo pimeja! sina ken ala ken tawa lon telo pimeja?”

kepeken tenpo ala la kalu Oli li toki. “ken!”

“o tawa e sina. mi wile alasa.”
