---
title: toki pi jan musi
description: null
authors:
  - waso Seko
proofreaders: null
date: 2024-08-19
date-precision: day
license: null
tags:
  - music
original:
  title: Story Of An Artist
  authors:
    - Daniel Johnston
sources:
  - 'https://www.youtube.com/watch?v=U6wSA1hxKyw'
archives: null
preprocessing: transcribed manually
accessibility-notes: null
notes: null
---

mi o toki tawa sina  
e toki pi jan musi  
ale li wile e mani la  
ona li wile ala e ni

ale li toki tawa ona  
li toki e ni: "o pali a  
seme la sina li taso  
seme la sina nasa

pali sina li pona ala  
tawa jan pi ma ale  
ni li ike tawa sina  
sina kama ike"

mi o toki tawa sina  
e toki pi jan musi  
ale li wile e mani la  
ona li wile ala e ni

jan musi li taso  
jan ante li toki e ni:  
"sina sona ala e musi  
li sona ala e ali"

jan musi li lon kasi  
li pilin e seli suno  
ona li ni lon tenpo ali  
ike li lon ala lon

jan ante li wile lukin  
e sitelen tawa musi  
li wile toki e ike  
tawa pali pi jan musi

ma li jo e pona mute  
mu waso en mu pipi  
"sitelen li jo e pali ala"  
jan musi li sona e ni

mi o toki tawa sina  
e toki pi jan musi  
ale li wile e mani la  
ona li wile ala e ni

ale li toki tawa ona  
li toki e ni: "o pali a  
seme la sina li taso  
seme la sina nasa

pali sina li pona ala  
tawa jan pi ma ale  
ni li ike tawa sina  
sina kama ike"

mi o toki tawa sina  
e toki pi jan musi  
ale li wile e mani la  
ona li lukin e ali