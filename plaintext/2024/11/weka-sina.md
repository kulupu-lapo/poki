---
title: weka sina
description: null
authors:
  - Tanger
  - jan Mika
  - stimkitten
proofreaders: null
date: 2024-11-10
date-precision: day
tags:
  - music
original: null
license: null
sources:
  - https://pnts.tanger.wtf/
  - https://www.youtube.com/watch?v=hdatjEQ6fV0  # individual song
  - https://tangermusic.bandcamp.com/track/weka-sina-with-jan-mika-stimkitten
  - https://drive.google.com/file/d/1PixAJJviEHMiiI4S7OHO8hEdielJ9FQE/view  # audio
  - https://drive.google.com/file/d/1_qvo7-asuwlRsWYkRQ8ioUTJK-7pHV7O/view  # lyrics
  - https://drive.google.com/drive/folders/1CTVEl4aI05wL-uKZ0O5020Yn4zGiKhLD  # album
  - https://www.newgrounds.com/audio/listen/1370368
  - https://soundcloud.com/tangermusic/weka-sina-with-jan-mika-stimkitten-1
  - https://open.spotify.com/track/2X34NX6YG6GZHaHnbFxiEI
  - https://www.youtube.com/watch?v=UbouNYelvoo&t=48m56s  # album playthrough
archives: null
preprocessing: null
accessibility-notes: null
notes: null
---

sina weka la mi wile lon poka sina.  
sina weka la pilin mi li kama pakala wawa.

sina en mi li toki ala  
la mi ken ala pilin sin a.  
sina tawa la mi alasa  
e pilin sama pi nasin sina.  
tenpo pini la sina pana e pona.  
pilin mi la sina awen lon poka.  
sina kama ante tan nasin kama.  
tan ni la mi ken ala pilin sama a.

ken la, pilin ni o open majuna mute.  
ken la, pilin pi weka ona li pilin powe.  
ken la, ona li sona ala e pilin ike.  
ken la, pilin la, ona li jo ala e wile.

tan seme la, mi pilin e ni?  
mi wile e ona tan seme?  
tan seme la, mi pakala sin?  
mi kama pilin powe tan seme?

sina en mi li toki ala  
la mi ken open pilin sin a.  
sina tawa la mi alasa  
e pilin ante pi nasin sin a.  
tenpo pini la sina pana e pona.  
pilin mi la lon sina li pilin nasa.  
sina kama ante tan nasin kama.  
tan ni la mi ken open pilin ante a.

sina lon ala lawa mi a.  
mi o awen ala jasima.  
tenpo ni la mi kama sona  
e nasin sina pi len monsuta.  
tenpo pini la sina pana e pona.  
pilin mi la lon sina li pilin nasa.  
sina kama ante tan nasin kama.  
tan ni la mi ken open pilin ante a.

sina weka la mi wile ala e sina.  
sina weka la pilin mi li ken kama open sin a.

sina en mi li toki ala  
la mi ken open pilin sin a.  
sina tawa la mi alasa  
e pilin ante pi nasin sin a.  
tenpo pini la sina pana e pona.  
pilin mi la sina ken awen weka.  
sina kama ante tan nasin kama.  
tan ni la mi ken open pilin ante a.

sina lon ala lawa mi a.  
mi o awen ala jasima.  
tenpo ni la mi kama sona  
e nasin sina pi len monsuta.  
tenpo pini la sina pana e pona.  
pilin mi la sina ken awen weka.  
sina kama ante tan nasin kama.  
tan ni la mi ken open pilin ante a.

sina en mi li toki ala  
la mi ken open pilin sin a.  
sina tawa la mi alasa  
e pilin ante pi nasin sin a.  
tenpo pini la sina pana e pona.  
pilin mi la sina ken awen weka.  
sina kama ante tan nasin kama.  
tan ni la mi ken open pilin ante a.

Oh muh gawd... I'm done... woooOOOOOOOO
