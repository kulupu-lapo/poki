---
title: PALi PiNi
description: >-
  tenpo sike ni la ijo ike suli li lon. mi lon insa pi pilin ike. mi ken weka
  ala tan ni.   taso ijo pona wan li ni: mi kama sona e toki pona! mi toki insa
  kepeken toki ni la, mi ken sona pona e pilin mi.   lawa mi li kepeken toki
  pona la, mi pali e kalama musi kepeken ona.   mi wile e ni: kalama musi ni li
  pona tawa sina!
authors:
  - jan Sonali
proofreaders: null
date: '2024-11-01'
date-precision: day
original: null
tags:
  - music
  - original
  - lyrics
  - goth
  - darkwave
  - ebm
license: null
sources:
  - https://www.youtube.com/watch?v=S81bNIK4MaE
  - https://youtu.be/BB5vILnM9yI
archives: null
preprocessing: null
accessibility-notes: null
notes: null
---

  
sina lon insa lawa mi  
mi pilin pona suli  
ni li tan seme?  
ni li tan seme?

sina jo e nasin suwi  
sina pona lukin tawa mi, taso  
ni li open taso  
ni li open taso

mi o toki tawa sina anu seme?  
mi o pali. taso sina sama lete  
mi toki mute, sina kute ala kute?  
mi o awen, mi o pona anu seme?

ala, mi pali pini ale  
mi wile e ijo sin  
o alasa e ante  
mi pali pini kin  
mi pali pini

sina lon insa lawa mi  
mi pilin ike tan ni  
ni li tan seme?  
ni li tan seme? mi toki

sina pakala  
sina tawa wawa  
sina monsuta  
tan mi utala 

tan ni: sina toki ala  
sina toki ala

a, sina pakala?  
sina sona e pona?  
ni li lon?  
taso tenpo kama la sina ken ala ken e nasin ante a?  
mi ken sona e ni kepeken nasin seme?

mi wile e sina  
taso, mi wile mama ala e sina  
tenpo ni la, mi wile toki sin ala  
sina ken kama suli, anu weka
