---
title: wan taso la
description: null
authors:
- jan Lapate
translators: null
proofreaders: null
date: 2024-05-14
tags:
- poetry
original:
  title: Solo e pensoso
  authors:
  - jan Petaka
license: CC-BY-SA 4.0
sources:
- https://liputenpo.org/pdfs/0026jaki.pdf
- https://liputenpo.org/lipu/nanpa-jaki/
archives: null
preprocessing: null
accessibility-notes: null
notes: null
---

wan taso la, mi toki insa  
e suli; ma weka la, mi  
nanpa e tawa noka mi;  
mi wile ala oko e sitelen ante noka.  
pilin pona li weka; lon sinpin mi la,  
jan ale li ken lukin e seli insa mi.  
mi la, len ante ala li lon: mi  
o weka, o wan taso a!  
tenpo ni la, nena suli en telo tawa  
en ma pimeja pi kasi suli li sona  
e lon mi, e lon len mi.  
taso nasin weka ale la, olin li  
alasa e mi, li toki tawa mi; kin la,  
mi toki tawa olin a!