---
title: pini weka
description: null
authors:
- jan Nalu
translators: null
proofreaders: null
date: 2024-05-14
date-precision: day
tags:
- poetry
original:
  title: null
  authors:
  - Giacomo Leopardi, 1798–1837 (jan Jakomo Lopate)
license: CC-BY-SA 4.0
sources:
- https://liputenpo.org/pdfs/0026jaki.pdf
- https://liputenpo.org/lipu/nanpa-jaki/
- https://commons.wikimedia.org/wiki/File:Lipu_tenpo_nanpa_jaki_-_pini_weka.png
archives: null
preprocessing: null
accessibility-notes: null
notes: null
---

![](https://upload.wikimedia.org/wikipedia/commons/f/f3/Lipu_tenpo_nanpa_jaki_-_pini_weka.png)

jan Jakomo Lopate li jan pi toki musi li jan pi nasin lawa kin tan ma Italija. pali ona la, sona pi jan ali la, toki musi ni li suli.

jan Jakomo li tan ma tomo lili; lon poka ona la nena li lon. tenpo mute la, jan Jakomo li wile weka e pilin ike ona la ona li tawa sewi nena li awen lon ni.

## pini weka

tenpo ali la mi olin e nena ni  
e sinpin kasi ni: tan nasin mute la  
ona li len e lukin tawa weka.  
taso mi anpa la mi oko insa  
ijo ali ni lon monsi sinpin:  
e ma pi pini ala, e pona suli,  
e kalama ala sewi; a, mi pilin  
monsuta lili kin. mi kute e kalama  
pi tawa kon lon kasi la mi sama  
e kalama ala ni e kalama kasi:  
mi lukin insa e tenpo ali suli  
e tenpo pini moli e tenpo ni lon  
e kalama ona. ni la lawa mi  
li insa e telo pi suli ni sewi:  
telo ni li anpa e mi la ni li suwi.

*‒ jan Jakomo Lopate, 1818 anu 1819*