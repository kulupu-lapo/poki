---
title: sina lon seme ("Where are you?", Toki Pona song)
description: null
authors:
  - jan Sepulon
proofreaders: null
date: 2024-05-31
date-precision: day
tags:
  - music
original: null
license: CC-BY-3.0
sources:
  - https://www.youtube.com/watch?v=JXEe6vrmlW8
  - https://open.spotify.com/track/5hwbHQqALx5x2SKZtRa2zT
  - https://soundcloud.com/serotonergeek/sina-lon-seme-4
archives: null
preprocessing: null
accessibility-notes: null
notes: null
---

mi wile pana e telo oko.  
taso mi sona ala e tan ni.  
mi wile e luka suwi sina.  
taso sina lon pilin mi taso.

> sina lon seme?  
> sina lon seme?  
> sina lon seme  
> la mi lon ale.

mi wile sona e ale sina.  
mi sona ala e lukin sina  
la mi alasa lon pakala mi.  
ken la sina noka lon nasa kin.

mi lukin lon tomo nasa ale.  
mi moku ala e telo mute.  
toki insa mi li toki ike.  
kalama li anpa e toki mi.

mi kama lon nasin tomo ale.  
mi lukin e oko pi jan ale.  
oko ni li lukin e sina la  
ona li ken ala len e suno... sina!