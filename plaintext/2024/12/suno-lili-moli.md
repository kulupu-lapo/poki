---
title: suno lili moli
description: null
authors:
  - jan Tumu
proofreaders: null
date: 2024-12-29
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0030loje.pdf
  - https://liputenpo.org/lipu/nanpa-loje/
archives: null
preprocessing: null
accessibility-notes: null
notes: null
---

mama o lukin e suno
suno li lon sewi telo  
lon pimeja kasi suli  
mi o tawa suno lili

lili o awen lon mama  
suno ni li moli wawa  
o awen tan telo lupa  
o awen tan ko monsuta

taso jan li kute ala  
li wile awen e tawa  
la ona li tawa anpa  
tawa selo telo nasa

akesi li mu\! a\! a\! a\!  
ale o lukin e ona\!  
sina kute pona ala  
la sina lon nasin sama\!
