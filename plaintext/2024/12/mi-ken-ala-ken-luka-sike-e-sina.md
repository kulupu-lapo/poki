---
title: mi ken ala ken luka sike e sina?
description: jan Kata en jan Atowa li lon tomo Tala la ona li pini e tenpo moku, taso...jan
  Kata li nasa lukin.
authors:
  - Hrafninn
date: 2024-12-04
tags:
  - 'ao3'
license: null
sources:
  - https://archiveofourown.org/works/61079335?view_full_work=true
archives:
  - https://web.archive.org/web/20250211124540/https://archiveofourown.org/works/61079335?view_full_work=true
preprocessing: mi nasin Markdown e lipu open pi nasin HTML
notes: mi weka e lipu pi sitelen pona
---

!!! note
    toki! mi jan Ki, jan pali pi lipu ni. tenpo mute la mi kama sona e toki pona li olin e "meli Sila en meli lili lawa pi wawa suli", mi pilin e ni: tan seme la mi ken ala wan e ona, ni la mi pali e ni :)

    lipu nanpa wan li jo e sitelen Lasina, lipu nanpa tu li jo e sitelen pona. o moku e Kala pona, mi tawa!


kulupu pi jan pona li lon tomo Tala la ona li moku li musi mute, taso moku pi jan Kilima li pini.

tenpo moku li pini la jan Kata en jan Atowa li tawa tomo ona.

jan Atowa li lukin e jan Kata la ona li ike lukin li pilin ike. ona li kama lon tomo ona la jan Kata li tawa sinpin.

jan Atowa li awen lon open li lukin e jan Kata la ona li toki e ni: "sina pilin pona anu seme? sina lon tenpo moku la sina pona li musi a. sina pilin ike tan seme?"

jan Kata li tawa ilo lape li sike e lawa ona la ona li lukin e jan Atowa li toki e ni: jan Po li toki e ni: "jan Kata a a. kalama sina li musi mute" ona li toki e ni kin: "sina kulupu pona e sina lon kulupu ni"... sina-sina pilin ala pilin sama?

jan Atowa li kama sona ala li open e oko ona.

"lon a a a. sina jan pona mi. sina awen la mi pilin pona a... sina pilin ala pilin e ni?"

jan Kata li lukin anpa la ona li tawa jan Atowa.

"mi ken ala ken sike luka e sina?". jan Kata li toki lili tawa jan Atowa. jan Atowa li kama musi li open e luka ona. ona li kama sike luka.

jan Kata li toki lili e ni: “ni li-ni li pona tawa mi”

jan Atowa li toki e ni: "ni li pona tawa mi kin"

tenpo mute la jan Kata li pilin ala e pilin ni. pilin ni li pona tawa jan Kata.