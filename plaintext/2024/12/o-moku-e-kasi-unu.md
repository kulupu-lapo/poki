---
title: o moku e kasi unu
description: null
authors:
  - jan Kasape
proofreaders: null
date: 2024-12-29
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0030loje.pdf
  - https://liputenpo.org/lipu/nanpa-loje/
archives: null
preprocessing: null
accessibility-notes: null
notes: null
---

kasi mute li unu[^1] · ken la sina moku e ona · taso ona li unu tan seme · kin[^2] ona li pona seme e jan ·

### tan seme la kasi li unu
kasi mute li pali e unu · a[^3] lon kasi la unu li ken pali e pali mute pona · mi toki e ona tu ·

kasi ali li moku e suno · suno li wawa e kasi ali · taso suno li wawa suli la kasi ni li kama pakala li ken ala pali mute e wawa ona · ni la kasi li pali e unu · unu ni li moku e suno mute li lili e wawa pi suno ni · ni la kasi li ken moku pona e suno lili ante li kama ala pakala ·

kin ken la kasi li unu e ona tawa ni : pipi en soweli li moku ala e ona · pipi li oko e kasi unu la ken la ona li isipin[^4] e ni : ‹mi moku e kasi ni la ona li moli e mi› · ni la pipi li moku ala e kasi ni · ni la kasi ni li awen wawa ·

{{{sitelen "0030-kasi-unu.png" "kasi unu mute" "jan Alonola"}}}

### tan seme la o moku e kasi unu
unu li wawa e kasi · taso jan a li moku e ona la seme li lon sijelo ona ·

kama[^5] la mi o toki e ‹sijelo lili pakala› · ona li lon ali · jan li pali e ona lon tenpo ali · kin jan li moku e kon pimeja la sijelo lili pakala li kama lon ona · sijelo lili pakala li ike · a ona li pakala e sijelo jan · ona li pakala e selo jan e ilo ni[^6] : ona li pana e telo pi wawa jan tawa ali sijelo · ike suli ·

taso seme li ken pini e sijelo lili pakala ni · ‹sijelo lili pona› a li ken ni · kasi unu en kasi mute ante li jo e ona mute · ona li pini e sijelo lili pakala ni · ni la jan li moku e ona la sijelo ona li ken awen wawa lon tenpo suli ·

ni la sina wile moku e kasi la o moku e ona unu mute · a ona li pona lon sijelo taso ala li pona lon oko kin ·

[^1]: unu li kule · ona li sama loje · selo sina li loje li kama lete la ona li kama unu ·
[^2]: kin la
[^3]: tan ni:
[^4]: pilin ona li toki
[^5]: open
[^6]: pilin
