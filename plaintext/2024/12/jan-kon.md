---
title: jan kon
description: jan Emese li weka sona.
authors:
  - jan Nowenpa
proofreaders: null
date: 2024-12-16
date-precision: day
tags:
  - 'ao3'
  - 'final fantasy'
original:
  title: Shade
  authors:
    - jan Nowenpa
license: null
sources:
  - https://archiveofourown.org/works/61364728/chapters/156851422
  - https://locrian.zone/language/pona/jan-kon.html
archives:
  - https://web.archive.org/web/20250211125459/https://archiveofourown.org/works/61364728/chapters/156851422
preprocessing: mi nasin Markdown e lipu open pi nasin HTML
accessibility-notes: null
notes: mi weka e lipu pi sitelen pona
---

> !!! note
>
> lipu tu li lon taso ona li sama. lipu pi nanpa wan li lon sitelen Lasina. lipu pi nanpa tu li lon sitelen pona.
>
> jan Juse li jan utala suno mi ala. taso, ona li Default Midlander WOL (Meteor -> Ryusei -> jan Juse).

tenpo ni la, ma tomo majuna li lon anpa telo. jan Juse o pana e poka tawa jan kon Jutotaju.

ona tu li lon supa sewi pi tomo suli. sewi pi kon sike la, kala suli li tawa.

“o lukin!” kalama uta pi jan Jutotaju li pona. “kala suli a.”

jan Juse li lukin.

jan Jutotaju li toki e ni: “ona ale li pona tawa mi.”

jan Juse li toki jasima: “ona li pona? sina toki ala toki e lon?”

“mi toki e lon a!” luka pi jan Jutotaju li tawa mute. “ona sona ala sona e ni?: tenpo majuna la, jan mi li lon e li nimi e ijo mute mute. ijo li pona ala pona la, pali mi li anu e ni. nimi pi jan Miwon li pana e ijo pi kala suli mute tawa mi. tenpo open la, ona li sama tawa ni.” ona li luka tawa kala suli sewi. “taso, tenpo li tawa la, ona li lon e ijo ante mute. kala suli waso! kala suli soweli! kala suli pi kule mute! ona ale li pona tawa mi.”

“ale li pona tawa sina?” ni li nasa tawa jan Juse.

“ni li lon!” jan kon li awen. tenpo lili la, ona li toki insa. “ona li lon kin, tan ni: mi anu lon e kala suli ale.”
