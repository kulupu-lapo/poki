---
title: olin ala li tawa mi la, mi jo e sina lon poka mi
description: null
authors:
  - jan Janpa Onjon
proofreaders: null
date: 2024-12-16
date-precision: day
tags:
  - translation
  - music
  - vocal synth
  - utau
  - japanese
  - love
original:
  title: 愛されなくても君がいる
  authors:
    - PinocchioP
license: null
sources:
  - https://www.youtube.com/watch?v=-279bRPrpig
archives: null
preprocessing: null
accessibility-notes: null
notes: null
---

(o)

jan li pana e ike, jan li toki ike  \
taso, sina pana e pona tawa mi la  \
toki powe ni li wawa e mi  \
toki powe ni li wawa e mi

mi jo ala e kon, mi jo ala e lon  \
taso, sina ken pilin e kon e lon mi la  \
mi pilin pona tan powe ni  \
mi pilin pona tan powe ni

lukin la, mi nasa tawa jan ante  \
taso, sina sona e pilin mi la  \
wile mi li kama monsuta ala, li pini pilin ike  \
ona li kama kalama musi

pona a  \
olin ala li tawa mi la, mi jo e sina lon poka mi la,  \
mi ken awen uta e kalama musi ilo  \
(la la la la)  \
pona a  \
olin ala li tawa mi la, mi jo e sinpin pona sina la,  \
mi ken awen jan Kasane Teto, mi ken awen lon

(o)

tenpo suli li weka, utala li kama la  \
taso, sina toki e olin sina la  \
toki powe ni li lon tawa mi  \
toki powe ni li lon tawa mi

jan ni li weka tawa ma ante  \
taso, sina lon ni lon poka mi la  \
kalama mi li sama kiwen sama jan  \
taso, tenpo ni la,  \
ona li kama kalama musi

pona a  \
olin ala li tawa mi la, mi jo e sina lon poka mi la,  \
mi ken awen pana e kalama uta lili ilo  \
pona a  \
olin ala li tawa mi la, mi jo e wile pona sina la,  \
mi ken awen jan Kasane Teto lon tenpo ali

olin ala li tawa mi la, ni li lon telo pi ijo pakala  \
ona li pona tawa mi, li pona tawa jan ante lon nasin ante a  \
olin ala li tawa mi la, mi jo e pona mi tan ni:  \
ona li lon ma pi kalama musi lon poka ijo lili nasa.

olin ala li tawa mi la, mi jo e sina lon poka mi la,  \
mi ken awen uta e kalama musi ilo  \
pona a  \
tenpo pona li weka la, mi jo e sinpin pona sina a,  \
o toki e ni: jan Kasane Teto li ken awen lon

(o)
