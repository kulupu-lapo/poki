---
title: o moku ala e kili ni
description: null
authors:
  - jan Janpa Onjon
proofreaders: null
date: 2024-12-28
date-precision: day
tags:
  - original
  - music
  - vocal synthesizer
  - utau
original: null
license: null
sources:
  - https://www.youtube.com/watch?v=ay-iZbKSnlw
archives: null
preprocessing: null
accessibility-notes: null
notes: null
---

tenpo weka weka la, jan wan li lawa e ma  \
jan ni li lanpan e mani tan jan pi ma ante  \
li lanpan e kili suwi kin li esun e ni tawa mani  \
jan lawa ni li ike mute a...

jan lawa ni li tawa ma pi kili suwi mute  \
kili ni li tan ma seli li ken ala tan ma ante  \
tenpo ni la, jan li ken ala moku e kili suwi  \
jan lawa ni li lanpan e ale a!

"jan usawi o! jan pi ma mi li kama ike tan jan lawa!  \
sina ken ala ken pana e pona?"

"ken. o kalama musi sama ni:"

o moku ala e kili ni, o moku ala e ona  \
sina moku e ni la ona li kama e moli sina  \
o moku ala e kili ni, o moku ala e ona  \
sina moku e ni la ona li kama e moli sina

"o awen, tawa suno kama..."

suno sin li kama la, kili ni li kama ante  \
jan li weka e selo ni la, selo ante li lon  \
jan pi pali moku li kipisi e kili ni la,  \
oko ona li kama pakala

"jan lawa o, moku sina li kama."  \
"a a a! mi o moku e kili mi!

jami jami...

...a! uta mi li pakala!"

o moku ala e kili ni  \
o moku ala e ona  \
sina moku e ni la ona li  \
kama e moli sina  \
o moku ala e kili ni  \
o moku ala e ona  \
sina moku e ni la ona li  \
kama e moli sina

jan lawa li pini e lanpan la, jan mute mute li pona  \
jan usawi li toki e nasin moku sin pi kili ni  \
sina seli e kili ni la, ona li kama suwi  \
sina ken moku e kili suwi a
