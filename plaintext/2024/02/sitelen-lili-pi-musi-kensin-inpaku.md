---
title: sitelen lili pi musi Kensin Inpaku
description: musi Kensin Inpaku la mi pali e sitelen mute lon toki pona. sitelen mi
  la jan pi musi ni li ken ante suli. wile mi la sitelen ni li pona tawa sina :)
authors:
  - JDAbadeer
translators: null
proofreaders: null
date: 2024-02-19
tags:
  - "fan fiction"
original: null
license: null
sources:
  - https://archiveofourown.org/works/53909767?view_full_work=true
archives:
  - https://web.archive.org/web/20240927155641/https://archiveofourown.org/works/53909767?view_full_work=true
preprocessing: mi nasin Markdown e lipu open pi nasin HTML
accessibility-notes: null
notes: null
---

!!! note
nasin sitelen mi li kama tan jan dragon_chris. pona o tawa ona :)

    Tighnari = jan Tanali
    Cyno = jan Senu

    (mi wile e nimi Tinali tawa jan Tanali. taso mi o wuwojiti ala.)

    pu ala la mi kepeken nimi wan. nimi -isipin- li sama nimi -toki insa-.

## mu pi jan Tanali

-mu- li toki pi jan Tanali.

-sina mu tan seme- li wile sona pi jan Senu.

jan Tanali li pana e kon. -olin mi o. mi jan soweli. sina o sona e ni.-

jan Senu li isipin. ona li lukin e kute suwi pi jan Tanali. jan Senu li toki sin. -toki sina li lon. ike mi. olin mi o. o mu pona.-

jan Tanali li kalama. -mu a.-

## musi supa

jan Senu li wile musi e musi supa.

!!! note
Genius Invocation TCG = musi lipu pi usawi wawa  
 Forbidden Island = musi pi ma telo pakala

    pu ala la mi kepeken nimi tu. oko li ijo sijelo. jan li lukin kepeken oko ona. usawi li wawa nasa a.

-mi en sina o musi e musi supa a.- mute la jan Senu li wile musi e musi lon poka olin ona.

-taso tenpo ale la sina kama nanpa wan lon musi lipu pi usawi wawa. pilin mi la sina nanpa wan lon musi ni. ni la mi tu o musi sin tan seme.- jan Tanali li sona ala e wile ni pi jan Senu. jan nanpa wan li wawa la jan nanpa tu li wawa ala la jan tu ni o musi tan seme.

-taso.. ni li musi ante a.- jan Senu li pilin ike lili tan wile ala pi jan Tanali. taso suli la jan Senu li wile ala ike e olin ona. jan Tanali li wile ala la jan Senu li sona e wile ala ni. -sina wile ala la ale li pona.-

jan Tanali li luka suwi e luka pi jan Senu. -mi sona e ni. musi supa li suli tawa sina. o toki lon musi ante ni. mi kute pona.-

oko pi jan Senu li tawa tan pilin pona. -a! ni li pona ala pona tawa sina.-

-pona.- suwi la jan Tanali li lukin e olin ona.

-mi wile musi e musi pi ma telo pakala. musi ni li utala ala a. musi ni la mi en sina li kama nanpa wan lon tenpo sama. mi pakala la sina pakala. sina pakala la mi pakala.- jan Senu li toki kepeken tenpo lili tan pilin pona wawa. -sina wile ala musi e musi ni la mi tu li ken ijo ante anu kenâ€”

-mi wile. pilin mi la ni li musi nanpa wan tawa mi tu.- jan Tanali li pilin pona. -olin mi o. lawa sina li wawa.-
