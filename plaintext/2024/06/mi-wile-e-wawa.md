---
title: mi wile e wawa ("I Need A Coffee", a Toki Pona song)
description: A song about coffee/tea/energy drink or whatever beverage wakes you up.
authors:
  - jan Sepulon
proofreaders: null
date: 2024-06-07
date-precision: day
tags:
  - music
original: null
license: CC-BY-3.0
sources:
  - https://www.youtube.com/watch?v=kl4TVymNDvg
  - https://open.spotify.com/track/1m3pzsaGT5XGaPPSRxlUsR
  - https://soundcloud.com/serotonergeek/mi-wile-e-wawa-13
archives: null
preprocessing: null
accessibility-notes: null
notes: null
---

mi lon supa ilo sona.  
mi pilin lape lili a.  
mi o tawa tomo esun.  
taso me lukin tawa mun.

mi wile e wawa!  
wawa pi telo wawa!  
mi wile e telo a!

lon la luka mi li tawa.  
taso noka mi li lape.  
lawa li kalama insa.  
wile pona la mi seme?

mi wile e wawa!  
wawa pi telo wawa!  
mi wile e telo a!

mi ken ala toki insa.  
mi ken musi lili taso.  
pali mi li kama pini  
la mi utala e suno.
