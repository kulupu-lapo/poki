---
title: ilo tenpo luka
description: 'kalama ni la, jan Luke li toki e ni: ilo tenpo luka li ike. o kute pona!'
authors:
  - jan Luke
proofreaders: null
date: '2024-06-11'
date-precision: day
original: null
tags: null
license: CC-BY-SA 4.0
sources:
  - https://www.youtube.com/watch?v=mEW-PAE4Ozs
archives: null
preprocessing: null
accessibility-notes: null
notes: Transcribed by kala Asi.
---


**jan Luke**:  
toki a! ni li kalama sin sin. tenpo suli la kalama sin li sin ala, li majuna lon ike. ni li ike a tawa mi tan ni: mi wile kute e toki pona lon tenpo ale. taso tenpo ni la mi sin e ona! wile mi la sin ni li pona mute tawa sina.

nimi mi li mije Luke, li jan Luke. sina sona e nimi ante anu seme. taso tenpo ni la mi toki e seme? mi toki e ijo pi ilo luka tenpo.

ilo luka tenpo li ilo lon luka. sina lukin e ona la ona li toki e tenpo tawa sina. (ona li toki ala. ona li pana e sitelen.) ken la palisa tu li lon. palisa tu wan li ken lon. taso tenpo ni la mi wile toki e ike pi ilo ni.

open la mi o toki e ni: ni li ike tan seme? o kute. jan pi tenpo mi: ona li kama lon tenpo mi, li kama lon tenpo sama mi. taso jan pi tenpo mi li lukin e ilo tenpo ona. ken la sina pilin e ni: ni li ike tan seme? ni li pana e pilin pakala tawa sina tan seme? o kute.

ona li lukin e ilo tenpo la ona li wile lukin e ante. ona li lukin e ona, li awen, li wile lukin e ante. ni la ona li lukin e ona lon tenpo ale. tan ni: ona li ante lon tenpo ale. tenpo li tawa la ona li kama ante, li pana e nanpa ante. palisa li lukin e nanpa ante. ni la ona li lukin e ona lon tenpo ale.

ni li ike tan ni: mi toki tawa ona la ona li lukin ala e mi. ona li lukin e ilo tenpo ona taso. ona li lukin e ona, li kute ala. ona li lukin taso. ona li wile sona e tenpo taso. ona li kute ala, li wile ala sona. ni la ona li lukin e ilo tenpo ona lon tenpo ale la, ona li tawa, li lukin e ilo tenpo, li tawa lon tenpo sama. ni la ona li lukin ala e nasin tawa ona. ona li lukin ala e ilo tenpo, li wile lukin e ante. taso ken la jan li lon nasin sama, li lukin e ilo tenpo tan ni: ona li jan pi kulupu mi, li jan pi tenpo ni. ni li ike. taso ona li lukin e ilo tenpo, li lukin e ante. jan tu li ni, la ona li ken kama pakala lon ma sama. ona li ken tan ni: ona li lukin ala e ma. ona li lukin ala e nasin tawa. ken la ona li kama pakala lon sinpin. ona li tawa sinpin, li pakala. ni li ken ike.

tenpo mute la jan li pakala tan mi. mi sama sinpin tomo. ona li tawa mi, li pakala. ni li ike mute tawa mi. taso o lukin e ilo tenpo ala. o lukin ala e ilo tenpo. o sitelen e ona lon lawa sina.

nanpa mute li lon. taso o sona e ni: nanpa luka wan en nanpa luka luka tu li lon. sina tu e nanpa luka luka tu la sina kama e nanpa luka wan lon tenpo tu wan. ni li ike tan ni: sina ken toki e ni: a, luka wan, luka wan, luka wan. ni li nanpa pi... ona li soweli. ona li soweli. ni li nanpa pi soweli pi ma anpa. ona li lon ma seli, li ike tawa jan ale. sina moli lon nasin Christianity li ike la sina tawa ma ni. ni li ike. mi wile sona e tenpo la mi o tawa ala ma anpa. taso sina lukin e ilo tenpo la sina o tawa ma anpa seli. ni li ike. ni li lawa. lawa li toki e ni: "a. jan nasa li lukin e ilo tenpo la ona o tawa ma seli lon tenpo ale." mi sona ala e tan. taso ni li lon lawa pi nasin sewi mute.

ni ale la wile mi la sina lukin ala e ilo tenpo sina. taso... wile ale la, sina lukin ala e ilo tenpo sina.

taso wile mi la kalama sin ni li pona tawa sina. taso mi pini e ona lon ni: o awen pona.

