---
title: lili pini toki pi lipu Nona nanpa luka tu tu
description: "NTN epilogue, but toki pona my plan so far: - chapter 1 is sitelen lasina
  (ie: plain old ascii characters) - chapter 2 is sitelen pona. it will be an image
  since ao3 doesn't let me use a custom @font-face for fanworks, but other than format
  it's the exact same as chapter 1 - chapter 3 is a shitty backtranslation, for the
  amusement of english-only readers who want to see just how badly KJV english correlates
  to toki pona. - chapter 4 is misc notes on translation. - chapter 5 is me explaining
  each character's name, and being so normal about it.\nIf anyone has grammar corrections
  PLEASE comment below! Unfortunately, there aren't exactly tokiponist TLT fans coming
  out of the woodwork eager to proofread. The target audience of this is me and me
  only, I will be pleasantly surprised if literally anyone else is interested.\nthis
  is the most i will translate, because i am on thin ice with copyright as is, and
  because i am only somewhat a masochist. if anyone else wants to illegally translate
  TLT into a language with no words for numbers above two, i wish them luck, but i'm
  not doing that."
authors:
  - gayspacewizard
translators: null
proofreaders: null
date: 2024-07-30
tags:
  - "fan fiction"
original:
  title: Nona the Ninth epilogue
  authors:
    - Tamsyn Elizabeth Muir
license: null
sources:
  - https://archiveofourown.org/works/57646951/chapters/146693536
archives:
  - https://web.archive.org/web/20240927135106/https://archiveofourown.org/works/57646951/chapters/146693536
preprocessing: mi nasin Markdown e lipu open pi nasin HTML
accessibility-notes: null
notes: null
---

## toki lon sitelen Lasina

mun pi kama sijelo jan li pini e lape ona. la, ona li toki e kalama wawa. la, kalama ni li ni: sina a.

ni la, ona li pakala e ilo awen ike lon luka ona e luka ona kin. ona li pakala e ilo ike lon noka ona, e noka ona kin. ona li tawa sewi e lawa monsuta ona, la ilo ike lon ni li kama pakala, la ona li toki wawa e "a, a, a".

ilo awen ike en noka ona en luka ona li pakala la, jan lili li pana e utala tawa ona. jan lili li tawa lon supa pi tawa sewi, la ona li tawa sewi e ilo utala ona.

ni la, jan lili pi lukin pimeja lon supa sewi li toki wawa e ni: sina seme, jan Tetetawija o? sina ijo e ona, la nasin mi li ala, la mi moli e sina.

jan lili nanpa wan li toki e ni: sina sona ala e pali sina.

jan lili nanpa tu li toki e ni: tenpo open la, ni li lon. tenpo ni la, ni li lon ala. mi sona e pali mi.

jan lili nanpa wan li toki e ni: sina moli lili la sina utala e mi anu seme?

jan lili nanpa tu li toki e ni: mi moli lili. taso, ni la, sina moli mute, ike a o.

jan lili nanpa wan li toki e ni: suwi mi o, mi moli tan taso olin mi tawa sina a.

jan lili nanpa tu li toki e ni: la, o moli.

sijelo pi mun lon tenpo pini li tawa sewi tan supa. ona li luka utala e jan lili pi pana utala, kepeken luka pakala ona. ilo utala li lon luka ante ona la ona li ni kepeken ala ilo utala. la, jan lili li moli ala, la ona li tawa telo sama jaki.

sijelo moli mute li kama tan sinpin tan tu moli lon supa. sijelo li tawa sewi e ilo utala ona, la, sijelo moli li weka. noka pakala pi sijelo li lon supa kiwen la ni li kama pona. luka pakala pi sijelo li tawa e ilo utala la ni li kama pona kin. sijelo li lape lili la, ona li tawa pakala lon supa pi tawa sewi, la ona li anpa ala. ona li toki e ni: jan Son o, jan Son o.

kulupu pi jan lili moli li lon. ona li utala wawa e jan lili pi moli ala lon poka weka pi tomo moli. sijelo li sona ala e ni: ni tan seme? taso, jan li toki e ni: ijo Alato a o, ijo Alato a o. la, sijelo li sona, la sijelo li pilin ike mute tan sona pi sijelo Alato. la, ona li kalama, la jan lili moli li kama moli lape.

sijelo Alato li toki e ni: jan lili Piwa o, jan ike li anpa mi tawa pona e pilin ona, la sina kama moku ona tawa pona e pilin ona. taso, jan ike li pona ala e pilin mi, la ona li pana sona taso e nasin moli tawa mi.

tu Piwa li kute ala e ni tan ni: kalama mute wawa.

sijelo Alato li sona e nasin ona, la ona li tawa jan lili tu la ona li tawa sewi e ilo utala. ona li ni la, ona li pilin e wile utala, tan ni: jan lili tu li wile moli e ona. taso, jan sijelo Alato lukin e sinpin pi ni: jan lili pi lukin pimeja. la, sijelo Alato li sona e ona, tan ni: sinpin ona li lon sitelen lape pi sijelo Alato. la sijelo Alato li awen e ona.

jan lili li tawa sewi li toki. toki ona li ni: sijelo pi tomo moli awen o. tenpo ale pi mi lon la, mi olin e sina, kepeken kon mi ale kepeken wawa mi ale. sewi o ni: mi pona e pilin sina. o moli mi kepeken nasin wile ona, tan mi olin e sina.

sijelo Alato li pilin e wile utala tawa ona. la, ona li tawa sewi li uta olin e ona. jan lili li kalama ala, taso uta ona li pakala ike li pana telo loje. ni tan sijelo Alato li sona ala e nasin pi olin uta, taso ni: nasin ni li kepeken e uta e kiwen uta.

sijelo Alato li toki e ni tawa sina: mi pona ala pona e pilin sina? nasin ni li nasin pi sijelo olin.

jan lili li toki ala. telo loje ona lon uta li toki e sona ona tawa sijelo Alato. sijelo Alato li pilin wawa pi sona ala, la ona li wawa e pilin utala. ona li toki: mama suli sina li jan pi tomo moli ni.

jan lili li toki e ni: ni li lon.

sijelo Alato li toki e ni: linja pi jan Anasasija li pakala ala.

jan lili li toki e ni: lon, tan ike mute.

sijelo Alato li toki e ni: mi pilin ike la mi pakala e jan Samaje.

jan lili li toki ala. sijelo Alato li toki e ni: mi sona e nasin mi. mi toki ni tawa jan Anasasija la, mi toki sama tawa sina. sina lawa e mi. taso ona li toki la mi pini e ni. mi ijo ale pi wile sina la nasin li lon. taso ona li pini e mi kepeken nasin pi wile sina, mi ni.

jan lili li pilin ike. la, ona li toki e: o ni ala la mi ike mute li anpa mute.

sijelo Alato li wile ala e toki, la ona li tawa anpa e ona lon kiwen. ona li pana e ilo utala tawa jan lili ni. la, sijelo Alato li pana e luka pi jan lili lon ilo utala la ilo utala kama jo telo loje pi jan lili. la, jan lili li pilin lape mute li lape ala.

wawa ni li pona tawa sijelo Alato la ona li toki e ni: taso, mi pana e ni: sina lawa e mi.

ni la, kalama lon poka ante telo li kama wawa mute. pilin ona li wile utala mute. kalama ni li toki wawa mute: mi awen la o awen kin, jan ike pi unpa mute o.

***

pini la, jan Alato li tawa lon poka jan Son. ona li wile kama kepeken telo kon, la ona li pilin ike tan moli telo. jan Son li lape li len ala. ona li tu ala e linja sinpin ona li pilin nasa tan telo nasa. jan lili li kama jo e ilo utala, la ona li lape mute sama moli tan ni: sijelo ona li wile e moku e telo. sijelo Alato li jo e ona kepeken luka e ilo utala kepeken luka ante. sijelo Alato li jo e ilo utala ni, la ona li pakala e jan Son lon insa suli ona.

ni la, jan Son li kama lape ala. la, ona li toki e ni: toki a, olin Anapeli o.