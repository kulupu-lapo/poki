---
title: jelo
description: |
  mi olin e kule ale a.
  
  I'm only half-sure what this one's about.
authors:
  - jan Usawi
proofreaders: null
date: 2024-07-09
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/jelo
  - https://www.youtube.com/watch?v=uIxT-3z10_A
archives: null
preprocessing: null
accessibility-notes: null
notes: null
---

tenpo li alasa tawa telo  \
ona li ken ala kama pona  \
ni la mi pakala e linja  \
sina wile luka e mi a  \
taso sina pimeja li walo  \
ijo ni li ken ala lon insa  \
selo, mi o pini e tenpo  \
ante ale li moli taso

pilin li kama lon lawa  \
lon luka lon noka  \
li ken ala weka  \
mi toki e ni  \
ona li pini la mi kama ike a  \
lon tenpo pimeja la sina ken ala lukin  \
li kepeken seli li kepeken lete  \
li pali e seme?  \
mi awen lon ni  \
lon anpa suno sewi  \
ona li sike la  \
sina ken ala tawa ma pona mi

a, ale li jelo  \
ijo li ala la mi kama suno e ijo  \
mi wile e ike la ike li kama lon  \
ni li pona mi  \
a, ale li jelo  \
tan seme la sina wile e loje e laso?  \
kama suli ni li pona la ona o pini ala  \
ni li sona mi

tenpo li alasa tawa telo  \
ona li ken ala kama pona  \
e mi, mi wile kama sewi  \
tawa lon insa pi sitelen mi  \
pona a! sina kama kute  \
li pana e kiwen pi jelo mute  \
ni li pakala anu powe  \
kule ni la mi kama loje