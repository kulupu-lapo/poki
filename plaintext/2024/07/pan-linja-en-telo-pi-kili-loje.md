---
title: pan linja en telo pi kili loje
description: null
authors:
  - jan Asukata
proofreaders: null
date: 2024-07-16
date-precision: day
tags: null
original: null
license: CC-BY-SA 4.0
sources:
  - https://github.com/lipukule/site/blob/main/content/post/2024-07-16-pan-linja-en-telo-pi-kili-loje.md
  - https://lipukule.org/post/2024/07/16/pan-linja-en-telo-pi-kili-loje/
archives: null
preprocessing: null
accessibility-notes: null
notes: null
---

nasin ni li pali e pan linja nanpa wan tawa mi  
nasin ni li tan jan Adam Ragusea  
mi ante e toki ona taso  
sitelen li jo e moku tawa jan tu  

## ijo wile

![kili loje. telo. namako walo. telo jelo. ko pi kili loje. pan palisa kiwen. kasi namako.](/images/panlinja/wan.jpg)

- kili loje. kili suli li pona. taso kili lili li pona mute
- telo pi mute sama
- namako walo
- telo ko jelo
- ko pi kili loje
- pan palisa kiwen
- wile ala wile la kasi namako

## nasin

### nanpa wan: o pali e telo pi kili loje

![telo walo pi kon mute](/images/panlinja/tu.jpg)

o tu e kili loje en telo  
o pana namako walo e telo ni  
telo ni li kule pona la o pini pana e namako walo  
o tu tu e telo ni  

### nanpa tu: o seli

![pan palisa linja lon poki seli](/images/panlinja/tu%20wan.jpg)

o pana telo ko jelo e poki supa  
o seli e poki supa ni  
poki supa li kama seli la o pana ko pi kili loje  
ko ni li kama pimeja lili la o pana pan palisa en kulupu wan pi telo kili  
o wan e ona lon tenpo wan taso  

### nanpa tu wan: o seli e pan palisa

![jan moku li sewi e pan linja tawa lukin](/images/panlinja/tu%20tu.jpg)  
![telo namako li lon pan linja](/images/panlinja/luka.jpg)

anpa pi pan palisa li kama pimeja lili la o pana kulupu wan pi telo kili  
o wan e ona lon tempo wan taso  
o ni  
o ni  
pan linja li kiwen ala la o seli ala  
pan palisa li kiwen la o awen nasin ni kepeken telo pi kili ala  

### nanpa tu tu: o moku

moku ni li wile e namako walo la o pana namako walo  
sina jo e namako kasi la o pana namako kasi  
o moku a e moku ni  

![pan linja en telo pi kili loje lon poki](/images/panlinja/open.jpg)

### sona lili

pan palisa li ken ala lon poki supa la o tu e ona  
nasin ni li kule pona tan kili loje pona  
nasin ni li kule pona tan pan palisa pi mani lili. pan ni li pona tan nena ala lon selo ona