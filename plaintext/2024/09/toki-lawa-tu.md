---
title: toki lawa tu
description: null
authors:
- jan Ke Tami
translators: null
proofreaders: null
date: 2024-09-07
date-precision: day
tags: null
original: null
license: CC-BY-SA 4.0
sources:
- https://liputenpo.org/pdfs/0028lawa.pdf
- https://liputenpo.org/lipu/nanpa-lawa/
- https://commons.wikimedia.org/wiki/File:Lipu_tenpo_nanpa_lawa_-_kijetesantakalu.png
archives: null
preprocessing: wrote alt text
accessibility-notes: null
notes: null
---

![kijetesantakalu li pilin e olin insa e pona insa](https://upload.wikimedia.org/wikipedia/commons/4/4c/Lipu_tenpo_nanpa_lawa_-_kijetesantakalu.png)

ni li toki tu. taso nimi ale pi ona tu li sama.



ijo li lon.  
insa pi lawa mi li wawa suli.  
ona li tan tenpo ona li tawa mi.  
wile sona ante li ken ala.  
ken mi en wawa mi li utala ala.  
utala ale li ken pana e pilin nasa tawa mi.

mi lawa.  
mi ala la mi ken ala lawa e ijo.  
seme pakala li ken tan mi weka?  
mi o kama ala lon toki ni.  
o kute: pona lawa li tan ala!  
mi la ala li lawa e mi!  
taso jan ante li lon.  
sona la pakala pi nasin lawa li ken kama.

mi ken anpa e lawa mi lon kulupu.  
wawa lawa li kama lili la  
mi suli mi kulupu taso.  
lawa li wile ala e mi kulupu la  
mi wile ala awen lon lawa.



ijo li lon insa pi lawa mi li wawa.  
suli ona li tan tenpo.  
ona li tawa.  
mi wile sona: ante li ken ala ken?  
mi en wawa mi li utala ala utala?  
ale li ken pana e pilin nasa tawa mi.

mi lawa mi ala la  
mi ken ala lawa e ijo seme?  
pakala li ken tan mi.  
weka mi o kama ala lon.  
toki ni o kute pona!  
lawa li tan ala mi la ala li lawa e mi taso...  
jan ante li lon sona la  
pakala pi nasin lawa li ken kama.

mi ken anpa e lawa.  
mi lon kulupu wawa.  
lawa li kama lili la mi suli.  
mi kulupu. taso lawa li wile ala e mi.  
kulupu la mi wile ala awen lon lawa.