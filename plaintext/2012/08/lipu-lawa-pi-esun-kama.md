---
title: lipu lawa pi esun kama
authors:
  - jan Josan
  - jan Mato
date: 2009 
tags:
  - original
  - artwork
license: All Rights Reserved
sources:
  - https://jonathangabel.com/2012/lipu-lawa-pi-esun-kama/  # Posted 2012-08-02
---

## lipu lawa pi esun kama

jan Mato li jan pi wile jo. jan josan li jan pali. jan pi wile jo en jan pali li wile e esun.

nanpa wan la, jan pi wile jo en jan pali li sitelen e lipu lawa pi esun kama.

nanpa tu la, lipu lawa pi esun kama li pona tawa ona tu la, jan pali li pali e sitelen. sitelen ni li kepeken e toki sama toki pi lipu lawa pi esun kama. jan pali li pali e sitelen tu. sitelen tu li sama.

nanpa tu wan la, jan pali li pana e sitelen tu tawa jan pi wile jo.

nanpa tu tu la, jan pi wile jo li pana e linja nimi ona lon sitelen nanpa wan en sitelen nanpa tu. jan pi wile jo li awen jo e sitelen nanpa wan. jan pi wile jo li pana e sitelen nanpa tu tawa jan pali, li pana e mani Mewika pi nanpa ale tawa jan pali.

nanpa luka la, jan kama jo li jo e sitelen nanpa wan. jan pali li jo e sitelen nanpa tu li jo e mani. ale li pona.

### namako:

jan pi wile jo li pana e lipu toki kepeken nimi nanpa mute mute mute (mute anu weka) kepeken toki pona la, jan pali li sitelen e sitelen namako kepeken toki ni.

jan pi wile jo: <ins>jan Mato</ins>

jan pali: <ins>jan Josan</ins>

![Transcription of the text above in sitelen sitelen](https://jonathangabel.com/images/t47/t47.100101_m.jpg)

<!-- ink on paper, 11” x 14”, 2009 -->
