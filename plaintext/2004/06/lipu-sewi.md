---
title: lipu sewi
description: Translations from Book of Genesis (Garden of Eden, Cain & Abel, Noah's Arc, Tower of Babel)
authors:
  - Stephen Todd Pope
proofreaders: null
date: 2004-06-01
date-precision: month # website linked to on the yahoo group 2004-06-01 ("tenpo ni la mi pali e lipu sin. ona li pini ala. tenpo kama lili la mi pini e ona"), and linked to in https://web.archive.org/web/20040901002933/http://www.geocities.com/stephentoddpope/tokiponahome. no direct archive of the original page exists.
tags:
  - translation
original:
  title: Book of Genesis
  authors: 
    - authors of the Bible
license: null
sources:
  - https://www.angelfire.com/weird2/helloworld/tokiponabible.html
archives:
  - https://web.archive.org/web/20150121034129/https://www.angelfire.com/weird2/helloworld/tokiponabible.html
  - https://github.com/davidar/nltk-tp/blob/master/Corpus/GeocitiesRecovered/Stephen%20Todd%20Pope/StephenToddPope%20Jan%20Siwen.txt
preprocessing: null
accessibility-notes: null
notes: null
---
## jan sewi Jawe li pali e jan (creation)

jan sewi Jawe li pali e jan li pana e nimi tawa ona. jan Adam li lon. jan Adam li wile pana e nimi tawa soweli ali e kala ali e waso ali e akesi ali. jan Adam li wile jo e meli. jan sewi Jawe li pana e meli tawa jan Adam. jan Adam li pana e nimi "Eve" tawa meli ni. jan sewi Jawe li toki lawa tawa e ni tawa jan tu ni: "o moku ala e kili ni. ona li ken pana e sona ike e sona pona." tenpo li pini. jan Eve li toki tawa akesi ike. akesi ike li toki e ni: "sina wile sona la o moku e kili sona." jan Eve li moku e kili sona. jan Eve li pana e kili tawa jan Adam. jan Adam li moku e kili. ona li lukin e ni: ona li jo ala e len. ona li kepeken e len kasi. jan sewi Jawe li lon ma kili. jan sewi Jawe li toki e ni: "jan Adam o! jan Eve o! sina lon seme?" jan Adam li toki e ni: "mi lon." jan sewi Jawe li toki e ni: "sina moku ala moku e kili sona?" jan Adam li toki e ni: "mi moku e ona. mi pilin ike tan ni." jan sewi Jawe li pana e len tawa jan Adam en tawa jan Eve. jan sewi Jawe li toki e ni: "toki mi li lawa ala e sina. jan Adam o, sina ken ala awen lon ma pona. sina wile pali. jan Eve o, sina wile pana e jan lili.


## jan Cain e jan Abel

jan Eve li pana e jan lili tu. jan lili wan li jo e nimi. ona li "Cain." jan lili tu li jo e nimi. ona li "Abel". jan Cain li pali e kili. jan Abel li pali e soweli. tenpo li pini. jan Abel li pana e soweli tawa jan sewi Jawe. jan sewi Jawe li olin e soweli jan Abel. jan Cain li pana e kili tawa jan sewi Jawe. taso jan sewi Jawe li olin lili e kili jan Cain. jan Cain li moli e jan Able tan ni. jan sewi Jawe toki e ni tawa jan Cain: "sina wile ala jo e kili! jan ala li moki e sina."


## tomo tawa suli pi telo

jan ale li ike. tan ni,jan sewi Jawe li wile pakala a ma. taso jan Noah li pona. jan sewi Jawe li pakala ala e ona tan ni. jan sewi Jawe li toki e ni tawa jan Noah "sina wile pali e tomo tawa suli pi telo. telo mute li kama tawa ma. sina wile pana e soweli e akesi e waso ale lon e tomo tawa pi telo. tenpo kama lili la mi wile moli e jan ale. mi wile moli ala e sina e kulupu sina. tenpo pini. telo mute li kama tawa ma. tenpo mute pini. jan Noah li pana e waso. taso ona li lukin ala e ma. tenpo pini lili la jan Noah li pana e waso: ona li kama ala.tan ni: jan Noah sona e ni: ma li lon. tomo tawa pi telo li lon e nena ma. nimi pi nena ma li "Ararat". jan sewi Jawe li pali e kule sewi. ona li pali e ni tan ni. ona li toki e ni tawa jan Noah : tenpo kama la mi wile pakala ala e ma kepeken e telo.


## ma tomo pi toki nasa

jan ali li kepeken e toki wan sama.jan li kama tan nasin pi kama suno li kama tawa ma Sinale li awen lon ni. jan li toki e ni: "o kama! mi mute o pali e kiwen. o seli e ona." jan mute li toki e ni: "o kama! mi mute o pali e tomo mute e tomo palisa suli. sewi pi tomo palisa li lon sewi kon. nimi pi mi mute o kama suli! mi wile ala e ni: mi mute li lon ma ante mute." jan sewi Jawe li kama anpa li lukin e ma tomo e tomo palisa. jan sewi Jawe li toki e ni: jan li lon ma wan li kepeken e toki sama li pali e tomo palisa. tenpo ni la ona mute li ken pali e ijo ike mute. mi wile tawa anpa li wile pakala e toki pi jan mute ni. mi wile e ni: jan li sona ala e toki pi jan ante.jan sewi Jawe li kama e ni: jan li lon ma mute li ken ala pali e tomo. nimi pi ma tomo ni li toki nasa tan ni: jan sewi Jawe li pakala e toki pi jan ali. tan ma tomo toki nasa la jan sewi Jawe li tawa e jan tawa ma mute.
