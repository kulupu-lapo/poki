---
title:  toki nasa "jan lawa Oliki" pi jan Pusikin
description: null
authors:
  - soweli Elepanto
proofreaders: null
date: 2009-11-12
date-precision: day
tags: null
original:
  title: Песнь о вещем Олеге
  authors:
    - Александр Сергеевич Пушкин
license: null
sources:
  - http://forums.tokipona.org/viewtopic.php?p=5677#p5677
archives: null
preprocessing: null
accessibility-notes: null
notes: null
---

jan lawa ma Oliki li kama utala li tawa kepenken soweli tawa Sewalo.  
ona li lukin e jan pi sona mute li toki:  
"jan sona o, toki e ni tawa mi:  
tenpo kama la mi pilin pona ala pona? mi moli tan seme?"

jan sona li toki e ni:  
"jan lawa o! sina suli li wawa.  
sina pakala e jan ike sina ali. sina lawa e ma e telo.  
jan ala li ken anpa e sina. taso sina moli tan soweli Sewalo sina ni.

soweli ni li pona tawa jan lawa Oliki. jan Oliki li musi ala.  
taso ona li toki e ni tawa jan utala mute ona:  
"jan mi o, pana e soweli tawa ante tawa mi!  
mi wile ala kepeken soweli ni. taso mi wile e ni: ona li pilin pona!"

tenpo mute mute li kama.  
jan Oliki en jan utala mute ona li moku li toki.  
jan Oliki li toki: "soweli Sewalo mi li pilin pona ala pona?"  
taso ona li kama sona e ni: tenpo monsi mute la soweli ni li moli...

jan lawa li pilin nasa li toki: "pakala! jan sona ni li ike li nasa! mi wile lukin e soweli moli!"  
jan Oliki li tawa li lukin e soweli moli.  
ona li kama tawa soweli moli ni.

a! akesi ike li lon soweli moli!  
ona li moku e jan lawa.  
jan lawa li moli nasin ni kin!