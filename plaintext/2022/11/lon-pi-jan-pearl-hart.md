---
title: lon pi jan Pearl Hart
description: null
authors:
  - kule epiku Atawan
proofreaders: null
date: '2022-11-13'
date-precision: day
original: null
tags:
  - nonfiction
license: null
sources:
  - https://lipu-pi-ijo-pi-toki.pona.la/ante/lon-pi-jan-Pearl-Hart.pdf
archives: null
preprocessing: null
accessibility-notes: null
notes: null
---

lon ma Alisona (Arizona) pi tenpo majuna la, lawa li pakala. jan li utala kepeken ilo wawa moli,
kepeken poki pi telo nasa, lon tomo pi telo nasa, lon ma pi ko seli. jan li pakala e kiwen anu
lawa e soweli taso. suno li seli mute e ma, li weka e telo, li weka e kasi. lon li ike. taso, jan li
awen lon, li pali e tomo li pali e linja pi tomo tawa tan kama pi jan mute. suli la, jan lanpan li
lon. jan lanpan li tawa lon tomo tawa, li utala e jan lawa pi tomo tawa, li lanpan e mani tan ona
tan jan ante ale. jan ni li sama jan Pearl Hart.

*sewi nanpa wan: sitelen ni li sitelen pi jan Pearl Hart. sitelen ni li lon kama pi lanpan suli ona.
sewi nanpa tu: sitelen ni li sitelen lon ma Tunson (Tombstone) pi ma Alisona, tan tenpo sike 1881.*

jan Hart li kama tan ma Linse (Lindsay) pi ma Ontawijo (Ontario). kulupu ona li ike: mama mije
ona li jan pakala li jan pi telo nasa. mama meli ona li lon e jan lili luka tu tu, li jo ala e mani li
ken ala awen e ona. ike pi kulupu ona la, ona li kama ike, kin. open pi lon ona la ona li lanpan e
mani e moku e ijo tan jan ante. tenpo mute la, ona en jan sama meli ona li kepeken unpa esun
lon alasa mani ona. ona li alasa olin awen e jan ante mije, taso ona li pakala li utala e ona. ike
ale ni la, ona li weka tan kulupu ona lon poka pi jan sama meli ona, li tawa ma sin, li wile open
e lon sin.

taso, lon sin ona la, lanpan en ike li awen. ona li tawa lon ale pi ma Mewika (America) li olin e
jan mije li weka e ona, li alasa lawa e tomo pi pakala kiwen, li lanpan. lanpan mute a. jan mute
li kama sona e ona tan meli ona: jan lanpan meli li lon mute ala, la ona meli li wawa tawa jan
ante. tenpo mute la, lipu toki li toki e pali ona, e lanpan sin ona.

ona li pini tawa la, ona li awen lon ma Alisona. taso lanpan li pini ala. ona li lawa e tomo pi
pakala kiwen lon poka pi jan Joe Boot, la ona tu li kama jan pona pi ona tu. ni la, ona tu li wile
e mani la, ona tu li lukin lanpan e mani tan tomo tawa.

*sewi nanpa wan: lipu li toki e ni: sina lanpan e jan Pearl Hart, la sina ken kama jo e mani 500.
sewi nanpa tu: tomo tawa pi wawa soweli li tawa e jan mute. jan Pearl Hart en jan Joe Boot li wile lanpan tan ni.*

lon tenpo suno wan, jan Hart en jan Boot li kama lon tomo tawa. taso ona li wile ala tawa ma.
ona li pake e tomo, li kepeken ilo moli. jan lon tomo tawa li pana ala e mani la, jan li moli. ona li
lanpan e mani mute, li weka lon soweli tawa. weka ona la, jan pi lawa tomo li weka lon soweli
tawa kin, li lukin toki e sona tawa jan lawa pi ma tomo.

ona tu li tawa mute, li wile weka tan alasa pi jan lawa. taso tenpo wan la ona li lape la jan lawa
li lukin e ona, li lanpan e ona. jan Boot li utala ala e lanpan, taso jan Hart li utala mute, li wile
ala weka.

ni la, jan Hart li tawa tomo poki pi ma tomo Tuson (Tucson). jan pi ma tomo ni li kama sona e
ona, li lukin wawa tawa ona. taso ona li awen ala lon ma tomo ni. lon poki tomo la, ona li
pakala tan poki ona li tawa weka. jan lawa li lanpan sin e ona, taso jan mute li wile ala e ike
tawa ona. ni la, lon tenpo pi nasin sona pi pona jan la, jan mute li weka e ona tan ike. jan lawa
suli li pilin ike mute tan ni, taso ona li ken ala pali e ante. jan Hart li weka tan ike ale.

...taso, tenpo lili la, ona li lanpan sin, li lon tomo poki, sin.

<h2>tan lipu</h2>
tan jan Gavin Newsham. “The wild life and death of the Old West’s feminist bandit, Pearl Hart ”New York Post, tan tenpo suno 30 pi tenpo mun luka luka pi tenpo sike 2021, https://nypost.com/2021/10/30/the-wild-life-and-death-of-old-west-feminist-bandit-pearl-hart/.</br>
lon tenpo suno 23 pi tenpo mun luka pi tenpo sike 2022. tan jan Kimberly Matas. “Pearl Hart: Smooth-talking card shark led Pearl's slide to perdition” tucson.com, https://tucson.com/news/local/pearl-hart-smooth-talking-card-shark-led-pearls-slide-to-perdition/article_8cc72f57-2a7d-5618-a596-1d00b74975cb.html. lon tenpo suno 23 pi tenpo mun luka pi tenpo sike 2022.
