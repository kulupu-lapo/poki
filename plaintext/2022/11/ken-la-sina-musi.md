---
title: ken la sina musi ("Maybe you're having fun") - Darkwave toki pona song
description: >
  "Maybe you're having fun". Who said toki pona was only for light and happy themes?
authors:
  - jan Sepulon
proofreaders: null
date: 2022-11-04
date-precision: day
tags:
  - music
original: null
license: CC-BY-3.0
sources:
  - https://www.youtube.com/watch?v=r-SCYt5nEOw
  - https://open.spotify.com/track/7muxRMmuK1adX6vNlssCRM
  - https://soundcloud.com/serotonergeek/ken-la-sina-musi
archives: null
preprocessing: removed random period usage
accessibility-notes: null
notes: null
---

pimeja li len e ma  
sina lon tomo ala  
mi awen lon supa mi  
sina kama sin ala

ken la sina moli  
ken la sina musi

monsuta li ko e mi  
kon mi li tawa weka  
mi awen e suno sin  
ken la sina kama kin

ken la sina moli  
ken la sina musi

sina jo e jan pona mute  
taso ona li wile ala e mi

tenpo li tawa lili  
lape li kama ala  
mi open e lupa la  
lete taso li kama

ken la sina moli  
ken la sina musi  
ken la sina musi
