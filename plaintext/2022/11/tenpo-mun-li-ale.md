---
title: tenpo mun li ale
description:
  jan Jasija Te en jan Julijen Pasi li lape ala. tenpo mun ni la jan tu
  li toki li lukin e tomo sewi lon mun; jan tu li pilin pona mute. jan Julijen li
  pilin olin. (lipu ni li kepeken e nimi ku.)
authors:
  - Palian
date: "2022-11-26"
license: null
tags:
  - "fan fiction"
sources:
  - https://archiveofourown.org/works/43271809
archives:
  - https://archive.ph/RsEQG
preprocessing: mi nasin Markdown e lipu open pi nasin HTML
---

!!! note
mi wile e ni: sina pilin pona tawa lipu ni. :3

jan Jasija li tawa lon nasin sike pi tomo mun.  
tenpo li tenpo mun la jan mute li lape.

jan Jasija li oko kepeken lupa selo. luka ona li monsi.  
tenpo mun ni li tenpo pona. kulupu Katasija li poka ala.

tomo tawa mun tu li kama tan tomo sewi. sike laso li open.  
jan Jasija li oko e tomo tawa ona. ona li tomo tawa pi kulupu Kinkon: waso kiwen suli.

... ona li seme? tenpo ni la jan ante li lon poka pi jan Jasija.

jan ona li toki: "Jasija?"

meli li kalama. "Julijen! sina pana e pilin nasa tawa mi. tan seme la sina lape ala?"

jan Julijen Pasi li anpa. "mi pakala, o lete." jan misikeke li toki mute: "tan pi lape ala li ni: mi ken ala e lape."

jan Jasija li kon anpa. "mi sama."

jan tu li lukin lon lupa. "ona li lukin pona mute. sina pilin ala pilin sama?"

jan Pasi li tawa e lawa. "n."

jan Jasija li toki mute: "mi lon tomo ni la tomo sewi li lukin suli lon mun."

jan Julijen li toki ala. tenpo suli la jan tu li lon. tomo sewi li open li pini lon mun; tomo tawa mute ala li kama tan nasin ona.

tenpo ni la jan misikeke li toki awen ala tawa jan meli: "Jasija?"

"n?"

"... tenpo suno kama la sina wile ala wile moku e telo Jatanjino poka mi?" jan Pasi li toki wawa ala.

jan Jasija li pilin li toki ala. tenpo ni la ona li toki: "a. mi wile e ona."

jan tu li lukin e jan jasima. lon n, tenpo mun ni li pona mute.
