---
title: 'SONA SIN #8 | News in Toki Pona'
description: 'lipu:

  https://liputenpo.org/lipu-tenpo-nanpa-moli/

  https://iso639-3.sil.org/code/tok

  https://www.aspendailynews.com/associated_press/live-updates-russia-ukraine-officials-open-talks-in-turkey/article_5c3bace5-dfff-50dd-a889-60dabb2a8656.html

  https://www.euractiv.com/section/railways/news/eu-rail-companies-offer-fleeing-ukrainians-free-travel/

  https://www.nytimes.com/2022/03/10/business/russia-ukraine-war-gas-prices.html

  https://www.tagesschau.de/ausland/europa/russland-ukraine-krieg-flucht-107.html

  https://nur-positive-nachrichten.de/positive-nachrichten/4-tage-woche-in-belgien

  https://nur-positive-nachrichten.de/positive-nachrichten/eigene-rechte-fuer-die-natur



  sitelen:


  Either Public Domain, Self-made or listed here:


  By Saeima - Ināra Mūrniece tiekas ar Turcijas ārlietu ministru, CC BY-SA 2.0, https://commons.wikimedia.org/w/index.php?curid=85874260

  By Kremlin.ru, CC BY 4.0, https://commons.wikimedia.org/w/index.php?curid=115261196

  By File:Дмитро Кулеба 1.jpg: Едуард Крижанівський, фотограф МЗСderivative work:
  Pv21 - This file was derived from: Дмитро Кулеба 1.jpg:, CC BY-SA 4.0, https://commons.wikimedia.org/w/index.php?curid=101417750

  By Rolf Heinrich, Köln, CC BY 3.0, https://commons.wikimedia.org/w/index.php?curid=45778544

  By Mykola Swarnyk - Own work, CC BY-SA 3.0, https://commons.wikimedia.org/w/index.php?curid=78304236

  By Photo by CEphoto, Uwe Aranas or alternatively © CEphoto, Uwe Aranas, CC BY-SA
  3.0, https://commons.wikimedia.org/w/index.php?curid=42238630

  By Raul Mee (EU2017EE (Office of the Estonian Presidency)) - https://www.flickr.com/photos/eu2017ee/36766610160/
  (flikr), CC BY 2.0, https://commons.wikimedia.org/w/index.php?curid=94652167'
authors:
  - jan Alonola
proofreaders: null
date: 2022-03-11
date-precision: day
tags: null
original: null
license: null
sources:
  - https://www.youtube.com/watch?v=tmQvXaR2pX0
  - https://docs.google.com/document/d/1rvXYIcInQlR8CWg6FFomPh7xE77R9u9EeN-rAU1cF6w/edit
archives: null
preprocessing: null
accessibility-notes: null
notes: null
---

toki a! ni li sona sin! tenpo ni la, mi - jan Alonola - li lon. mi jo e ijo mute tawa sina!

---

open la, mi toki e sona sin pi toki pona a.

---

lipu tenpo nanpa nimi li lon! tenpo ni la, kapesi Pake li toki e sona mute nimi! https://liputenpo.org/lipu-tenpo-nanpa-nimi/  
sina wile pali e sitelen, e toki tawa lipu tenpo la, o toki tawa mi!

---

ken la, ni li sona sin ala, taso o kute: toki pona li jo e nimi lili tan kulupu ISO: ona li "tok"  
ni la, lawa la, toki pona li toki lon! 

---

tenpo ni la, mi toki e ijo ike mute. sina wile kute ala e ona la, o tawa pona!

---

<!-- https://www.aspendailynews.com/associated_press/live-updates-russia-ukraine-officials-open-talks-in-turkey/article_5c3bace5-dfff-50dd-a889-60dabb2a8656.html -->

jan lawa Melu Sapusolu (Mevlüt Çavuşoğlu) pi ma Tuki li toki e ni: jan lawa pi ma Ukawina en jan lawa pi ma Losi li toki pona pi utala ala lon ma Tuki.

toki nanpa wan li pana ala e ante suli. jan Sapusolu li wile e ni: jan li utala ala lon ma Ukawina. ni li lon ala la, jan lawa o pali e ma pona tawa jan pi utala ala.

ma Tuki la, jan Lapo (Lawrow) en jan Kulepa (Kuleba) li toki. jan Lapo li jan lawa pi ma Losi. jan Kulepa li jan lawa pi ma Ukawina.

---

<!-- https://www.euractiv.com/section/railways/news/eu-rail-companies-offer-fleeing-ukrainians-free-travel/ -->

kulupu esun mute li pali e ni tan pona jan: ma Elopa la, jan tan ma Ukawina li ken tawa lon tomo tawa suli kepeken mani ala.

jan lawa pi kulupu ma Elopa li toki e ni: ni li pillin kulupu Elopa.

---

<!-- https://www.tagesschau.de/ausland/europa/russland-ukraine-krieg-flucht-107.html -->

ma Malupo (Маріуполь) la, ma Losi li pakala e tomo pi pona sijelo. jan mute li lon tomo ni. jan mute li pakala kin. taso, jan ala li moli. jan mute lon tomo ni li meli ni: ona li jo e jan lili lon insa ona.

---

<!-- https://www.nytimes.com/2022/03/10/business/russia-ukraine-war-gas-prices.html -->

ma mute la, telo wawa tawa tomo tawa li mani mute. ni li lon kin tan utala lon ma Ukawina. ma Elopa la, telo wawa li mani Elo tu!

---

ike mute li lon. taso, mi wile kin toki e ijo pona. o kute:

---

<!-- https://nur-positive-nachrichten.de/positive-nachrichten/eigene-rechte-fuer-die-natur -->

ma Panama la, jan lawa li pana e lawa ni: kasi en soweli o ken lon. jan lawa li wile pona e ma kasi kepeken lawa ni.

jan li pakala e kasi, e soweli la, ona li pakala e lawa a! ni la, ona o tawa poki lawa.

---

<!-- https://nur-positive-nachrichten.de/positive-nachrichten/4-tage-woche-in-belgien -->

ma Peson la, tenpo kama la, jan li pali taso lon tenpo suno tu tu lon tenpo esun! jan lawa Alesanta Te Ko (Alexander de Croo) la, kulupu lawa li wile ante e lawa pali. kin la, lawa pali sin la, jan pali li ken pona kama sona e ijo sin!

---

ni li sona sin! mi tawa, o tawa pona!
