---
title: o pali e moku Sule (Å»urek)
authors:
- jan Alonola
date: '2022-03-10'
license: CC-BY-SA 4.0
sources:
- https://liputenpo.org/pdfs/0012nimi.pdf
- https://liputenpo.org/lipu/nanpa-nimi/
- https://commons.wikimedia.org/wiki/File:Lipu_tenpo_nanpa_nimi_-_moku_open.png
- https://commons.wikimedia.org/wiki/File:Lipu_tenpo_nanpa_nimi_-_moku_Sule.png
---

moku Sule li moku pona pi ma Polaka. ona li nasa mute tawa jan mute, taso ona li pona mute kin tawa jan mute. o pali e ona!

sina o jo e ijo ni:

![moku open - kili ma en selo pan en kili anpa en telo en namako en ko pan en kili anpa walo wawa](https://upload.wikimedia.org/wikipedia/commons/f/fc/Lipu_tenpo_nanpa_nimi_-_moku_open.png)

pona! o seli e telo. o pana e pan pi mute lili, e kili anpa walo wawa pi mute lili, e ko pan mute, e telo tawa poki. o tawa sike e ko ni. o pini e poki ni kepeken sewi poki. o pana e poki tawa ma seli. tenpo ni la, sina o awen lon tenpo suno tu tu. pini la, ko ni li ko Sule.

tenpo suno tu tu li pini, anu seme? pona a! tenpo ni la o seli e telo mute lon poki suli. o seli e kili ma lon telo ni. kin la, o seli e kili anpa pi selo mute lon poki ante. kili ma li pini la, o pana e ko Sule tawa poki pi kili ma. o pana kin e kili anpa seli pi selo mute, e namako, e kili anpa walo wawa sin. tenpo sin la, o seli e telo. o tawa sike e ko lon tenpo lili. tenpo ni la, sina pini. o pana e moku Sule pini tawa supa moku sina! sina pini, o moku pona!

![moku Sule](https://upload.wikimedia.org/wikipedia/commons/b/b3/Lipu_tenpo_nanpa_nimi_-_moku_Sule.png)