---
title: mi tawa lon pimeja ni (an original toki pona song)
description: |
  Dark songs are back! What genre is that according to you? Darkwave, synthpop/synthwave?
  
  kalama musi pimeja li kama sin. ma tomo mi li lon sitelen tawa ni. jan lawa li wile awen e wawa la, ona li weka e ilo suno lon tenpo pimeja. sina ken lukin e weka suno lon pini pi sitelen tawa ni.
  
  kute pona.
authors:
  - jan Sepulon
proofreaders: null
date: 2022-12-07
date-precision: day
tags:
  - music
original: null
license: CC-BY-3.0
sources:
  - https://www.youtube.com/watch?v=KAJ1lMFy5DI
  - https://open.spotify.com/track/7rEVanKTC0D84VSnNPc4zQ
  - https://soundcloud.com/serotonergeek/mi-tawa-lon-pimeja-ni
archives: null
preprocessing: lyrics in parentheses aren't written out in the video
accessibility-notes: null
notes: null
---

wile lape mi li suli  
taso mi ken ala lape  
pona li lon kon mi ala

mi tawa lon pimeja ni  
mi tawa lon pimeja mi  
(mi tawa lon pimeja ni)

nasin li jo e jan ala  
taso ni li pona mute  
oko ike li lon ala

mi tawa lon pimeja ni  
mi tawa lon pimeja mi  
(mi tawa lon pimeja ni)

ken la jan ante li lape  
taso mi weka e moli  
ike li awen e lon mi

mi tawa lon pimeja ni  
mi tawa lon pimeja mi  
(mi tawa lon pimeja ni)
