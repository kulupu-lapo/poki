---
title: lipu pi jan Kosi
description: jan sin li kama lon kulupu pi toki pona. o lukin e lipu tenpo ona kepeken
  sitelen pona!
authors:
  - pan Temili
proofreaders: null
date: 2022-08-06
date-precision: day
tags:
  - jan li weka e sona mute
  - moku li lon
original: null
license: null
sources:
  - https://github.com/raacz/utala/blob/main/lipu-lili/lipu-pi-jan-kosi.md
  - http://utala.pona.la/lipu-lili/lipu-pi-jan-kosi.html
archives: null
preprocessing: Originally available in sitelen pona and sitelen Lasina. Best viewed
  in sitelen pona. Only sitelen Lasina provided below.
accessibility-notes: null
notes: null
---

toki  
mi jan Kosi. mi jan sin lon kulupu Kime. mi kama tan ma ante a  
la mi sitelen lon mi lon lipu ni.

tenpo weka la mi kama lon ma suli kasi. mi sona ala e tan mi e ma ni e ni: jan li lon ala lon ma ni.  
mi tawa lon ma kasi li alasa e kili moku lili li alasa lukin e jan li lukin ala.  
mi toki wawa tawa jan ante kepeken toki mama mi. mi toki e nimi 'e' kepeken kalama suli.  
jan li kute e mi a. jan Teto li kama li pana e moku tawa mi.  
jan Teto la mi ante mute tawa lukin ona la mi tan ma ante. mi tu li alasa toki lon ni li ken ala tan ni: toki mi tu li ante. ona li toki kepeken toki pona. mi toki kepeken toki mama mi li kute ala e toki pona.  
mi kute la mi kama sona e nimi pi mute ala. mi kama sona e nimi 'toki' e nimi 'mi' e nimi 'sina' e nimi ante kin.  
jan Teto li tawa e mi tawa ma pi kulupu Kime. ma ni la jan li lukin e mi li kute e toki mi li sona ala e ni: mi o tawa seme?  
ni la ona li pana e moku tawa mi li tawa e mi tawa tomo lape.

ni la mi awen lon ma pi kulupu ni a. jan Teto li pana sona e toki pona tawa mi e nasin pi lon ona. mi kama sona e jan ante kin.  

jan Teto li ni lukin : linja lawa ona li loje li lili. sinpin lawa ona li pilin pona. len ona li laso sama kasi.  

jan Teto li jan musi tawa jan lili. ona li lukin e jan lili li awen e ona li musi e ona li pana e moku tawa ona li ante li ante a a.  
ona li pali mute li jan pona a. ona en jan lili mute li toki pona uta tawa mi la mi kama sona lili e toki pona.

jan Lipilu li pana sona e nasin pi sitelen pona tawa mi. ona li jan pi tomo lipu li sona mute a.

jan Lipilu li ni lukin : linja lawa ona li suli li pimeja. luka ona li suli a. sinpin lawa ona li awen lukin. len ona li laso sama sewi pimeja.

jan Lipilu li lukin e lipu mute li sitelen kin e lipu. ona li pana sona e nasin lukin pi sitelen pona e nasin sitelen pi sitelen pona. ona li pana sona kin e toki pona tawa mi. ona li sitelen li toki la mi kama sona pona.

jan Nase li jan pi sitelen kiwen ona li sitelen e sitelen suwi lon sinpin kiwen. mi kama sona e sitelen suwi tan ona.

jan Nase li ni lukin : linja lawa ona li walo. sinpin lawa ona li musi lukin. len ona li loje.

jan Nase li sitelen lon kiwen kepeken ilo mute. sitelen suwi li wile e pali mute e lukin pona e luk apona. kiwen li wile ala kama sitelen la jan o kepeken ilo tawa kiwen.  
jan Nase li sitelen li toki la mi kama sona kin.

tenpo lon la mi ken toki kepeken toki pona taso la mi pilin e ni: ken mi pi toki pona li selo. jan ante li toki wawa kepeken toki pona tawa ona ante la mi kute ala e ale. mi o pona e sona mi pi toki pona.

mi sona ala e ni: mi ken ala ken tawa ma mama mi. ken ala la ni li pona tawa mi. kulupu Kime li pona.

lipu kama li kepeken toki mama mi. sina wile kama sona e toki ona la o toki tawa mi.

<details>
    <summary>lipu pi toki mama mi</summary>
Noone's gonna read the english bit so here goes.  
It's been two years exactly since I've found myself in this strange place. To be quite honest, I don't even want to go home at this point, I like it here. The locals are nice and understanding, and the language is surprisingly easy to pick up. I was making steady progress the whole way through my learning, and still am.  
From this point on I'm gonna stop keeping such precise count of my days here. Locals don't do that apart from distinguishing between seasons, so it only seems right. I doubt I’ll ever use English like this again. Just in case you can read this, know this: you’re in good hands.  
</details>

pini
