---
title: pilin tonsi
description: null
authors:
  - jan Kepi
proofreaders: null
date: 2022-08-08
date-precision: day
license: null
tags:
  - music
original: null
sources:
  - 'https://wubbass.bandcamp.com/track/pilin-tonsi'
  - 'https://wubbass.bandcamp.com/track/pilin-tonsi-reamastered'
archives: null
preprocessing: null
accessibility-notes: null
notes: null
---

kalama mi li ike tawa mi (li ike tawa mi a)  
mi wile ante e ni  
taso, mi ken ala  
kalama mi li pona tawa ona ale (li pona tawa ona ale)  
taso, mi wile pona e ni

pilin ike tonsi  
pilin ike tonsi  
mi wile weka e ni  
lon tenpo ale

pilin ike tonsi  
pilin ike tonsi  
taso, ona li awen lon mi

sijelo mi li ike tawa mi (li ike tawa mi a)  
mi wile ante e ni  
taso, mi ken ala  
taso, mi awen lon tenpo sike mute la, (mi awen lon tenpo sike mute)  
ken la, mi ante e ni

pilin ike tonsi  
pilin ike tonsi  
tenpo kama suli la,  
ona li weka

pilin ike tonsi  
pilin ike tonsi  
tenpo lon la,  
mi pilin ike

mi sona e ni:  
sina toki tawa mi  
kepeken nimi pi wile mi la,

mi pilin pona  
taso, pilin li awen ala  
pilin li tawa weka a

mi wile e ni:  
linja pi sijelo mi  
li weka, taso, ni li ken ala

ale ni li ken la,  
mi pilin ike ala  
mi pilin e ni:

pilin pona tonsi  
pilin pona tonsi  
pilin ni la, lon mi  
li kama pona

pilin pona tonsi  
pilin pona tonsi  
mi wile e ni:  
lon mi li awen pona
