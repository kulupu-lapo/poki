---
title: ken la ilo ni li pona ala
description: null
authors:
  - kita
proofreaders: null
date: 2022-08-08
date-precision: day
tags: null
original: null
license: null
sources:
  - https://web.archive.org/web/2/https://lipu.pona.la/kita/ken-la-ilo-ni-li-pona-ala
archives: null
preprocessing: null
accessibility-notes: null
notes: null
---

#meta
· ma ni li [ilo WriteFreely](https://writefreely.org/) tan ni → mi ken lon e ona kepeken pali lili · kin la jan mute li ken pana e lipu lon ona kepeken pali lili · <!--more-->
· taso ijo lili nanpa tu wan li mute pi ken ona · suli la jan li ken pana e toki taso · ona li ken ala pana e pilin ona lon anpa lipu · mi kama sona e ni → jan mute li wile pana ni ·
· ken la mi o weka e ilo ni o lon e [ilo Plume](https://joinplu.me/) · taso mi kute e ni → jan li awen ala pona e ilo ni · (taso ilo WriteFreely la ni li lon kin) ·
· kin la mi pali e sijelo lon ona la pali li suli lili ·
  · ilo Plume la mi o pana e nimi pi poki Email mi o tawa ona o luka e ijo o pana e nimi e nimi wawa o luka e ijo o pana *sin* e nimi e nimi wawa o pali e poki Blog li ken pali ·
  · ilo WriteFreely la mi o pana e nimi e nimi wawa o luka e ijo li ken pali ·
· ken la pali ni li suli ala · mi sona ala a ·
· taso ken la ken ala toki li suli ala kin · jan li ken toki lon anpa lipu kepeken ilo toki.social · taso jan pali li wile lukin e ni la ona o lon ilo ni kin · nasin ni li nasa lili · taso ona li lon · (ante la jan li ken toki tawa jan pali taso kepeken ilo Discord kepeken ilo ante) ·
· pilin sina pi ijo ni li seme · o toki tawa mi lon ilo Discord (`hecko#8977`) anu tawa ale lon ilo ni · mi wile kute li wile sona ·
