---
title: mi pilin ante
description: null
authors:
  - jan Kepi
proofreaders: null
date: 2022-08-08
date-precision: day
license: null
tags:
  - music
original: null
sources:
  - 'https://wubbass.bandcamp.com/track/mi-pilin-ante'
  - 'https://wubbass.bandcamp.com/track/mi-pilin-ante-reamastered'
archives: null
preprocessing: null
accessibility-notes: null
notes: null
---

mi pilin e pilin sama  
ala jan ale  
mi ken ala ante e ni  
la, mi pilin ike

pilin mi li poki lon mi  
lon tenpo mute  
mi wile pini e ni  
mi ken ala, tan seme?

mi wile e ni:  
pilin mi li kama nasa ala  
ni la, lon mi li kama pona a

mi sona e ni:  
ona li ken pona e mi  
taso, ni li tenpo kama  
tenpo lon la,

mi pilin ante  
lon tenpo ale  
ni li ike mute tawa mi  
mi wile pona  
lon tenpo lon a  
mi wile pilin sin

mi wile toki taso  
nimi li poki lon mi  
lon insa mi

mi ken ala  
toki tawa sina  
tan ni la,

mi pilin ike a  
mi pilin nasa a  
mi pilin pona ala
