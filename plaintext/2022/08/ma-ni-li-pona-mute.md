---
title: ma ni li pona mute
authors:
- soweli-mokapen
date: 2022-08-07
license: null
sources:
- https://web.archive.org/web/2/https://lipu.pona.la/soweli-mokapen/ma-ni-li-pona-mute

---

mi jan pi sike suno tu wan la mi kama sona e nasin sitelen li sitelen e lipu mute. mi kama jan pi lili ala la mi awen sitelen mute e lipu. taso tenpo pini poka la mi pali ala e lipu mute. mi toki insa e ni: "mi o sitelen sin e lipu. tan seme la mi pini?" taso mi awen pali ala.
kin la, toki pona li pana e wile musi tawa mi. ona la mi wile pali e lipu musi e sitelen musi e kalama musi. taso tenpo ale la mi pali mute ala e ni.
taso, ma sin ni la mi ken *wan* e wile tu ni li ken lon e ona a! mi ken sitelen e lipu musi sin kepeken toki pona. ni li pona mute tawa mi. tan ni la mi wile pana e sitelen mute tawa ma ni.
o lukin lon tenpo kama. wile mi la mi pana e sitelen sin.
