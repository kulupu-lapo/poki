---
title: lipu tenpo pi waso lili
description: ijo sin li kama tawa waso lili. jan laso nasa li kama lon poka! waso lili li sitelen e pilin ona lon lipu...
authors:
  - jan Sepi (pi mute to)
date: '2022-08-06'
collections:
  - utala.pona.la
  - utala pi lipu musi lili (2022)
tags:
  - moli li lon
  - nimi sin mute li lon
license:
sources:
  - https://github.com/raacz/utala/blob/main/lipu-lili/lipu-tenpo-pi-waso-lili.md
  - http://utala.pona.la/lipu-lili/lipu-tenpo-pi-waso-lili.html
---

**tenpo suno**

mi waso lili lon ma tomo jan.

mi sona ala e ni: mi ken toki e seme? ijo sin musi li lili. tenpo ale la mi tawa li tawa li tawa li alasa e lili moku pan. lape pona li lon tenpo suno la suno ni li pona suli.

mi ken ala lape lon poka pi kiwen tawa suli. mi ken ala lape lon poka pi nasin tawa jan. pimeja la mi awen lon li tawa lili, li alasa e pona lape. nasa la, mi pilin sama ni lon tenpo mute: mi lape li lon lape...

tenpo wan la mi <abbr title="lukin">oko</abbr> e jan. ona li lon len laso suno, li sama sewi pi tenpo suno, tawa oko mi. ona li tawa nasa li sitelen e ijo nasa lon ma lon poka tomo... mi tawa e oko mi, li oko e tomo la, tomo li sama ni: mi oko e suno suli e tomo ala. pilin ike seli li lon mi.  
ni li ale. a! ala! lon suno sama la, mi kama sike lon tomo la, ona li jo e moku pona sin...  

**tenpo suno ante**

a, mi pilin ike... seme li jan ni? ona li seme e mi? sitelen ni taso li awen lon sona mi: mi lon nasin tawa pi kiwen suli. suno mute a. mi tawa ala tawa nasin ni! ni li nasa.

a! jan laso! mi sona e sina! a! a!

mi wile sona e ni: seme li pali nasa ona? taso la, jan ale li sona ala e waso ale, lon sona mi. oko mi li ilo pona taso.

**tenpo pimeja poka**

sin la mi ken ala lape. ko <abbr title="pimeja loje">kapesi</abbr> ike li lon lawa mi.   taso! mun li lon lupa. mi oko ala e mun lon tenpo suli, suli, suli, suli. lon suno ona la ike li weka lili...

li kama sike, li kama wawa.

luka mi li wawa ala. taso, mi weka tan tomo lape mi, li tawa lon open, li weka tan supa suli pi lape mi. jan laso li lon poka. alasa mi la mi ken kama tawa ona. mi sona e ni.  
a! mi kute e toki. waso seme li ni?

**tenpo poka pi ante lili**

jan suno li.. toki.. e toki waso. ni li ken ala lape ala! ni li lape! ona li toki e pilin ike mi pi ko kapesi, e pilin ona sama. ona li toki e ni: ko ni li wawa, li ken ala kama weka tan wawa ona taso. nasa la, mi toki e wile pana pali mi, e ni: noka mi li ken! luka mi li ken! mi toki e pilin pona mi tawa ona. ona li toki ala e ni, li pana e moku pan pi namako pona tawa mi.

mi tu li tawa la, pimeja li lon ale lon sewi mi. taso, mi ken lukin e mun. ni la, ale li pona.

jan suno li toki mute. mi alasa e kasi e <abbr title="soko li kasi ala, taso soko li lon ma sama kasi. suli la soko li linja mute lon anpa ma. soko li pana e kili tawa sewi ma. kili soko li sama ko li ken moku pona. kili soko ante li ken moli e sina.">soko</abbr> la, ona li toki: ni li kili Motime! ni li kasi Eni! kasi ni li olin e telo mute, li jo e noka ma suli tawa alasa telo.

ona li toki e ni kin: pilin la, pilin ko li lon poka ona lon tenpo ale. ko li lili la kasi li ken weka e ona. mun sewi li ken weka e ona. kepeken mun la kepeken kasi la kepeken sitelen nasa ma la ona li ken ni kin! taso la, ko kapesi li kama wawa lon poka. kasi mute taso la soko mute taso la suno mute taso la pali ona en pali mi la suno li ken utala e kapesi li ken awen.

lawa mi li pilin <abbr title="ike sama ni: ijo li ken moli e mi">monsuta</abbr>. taso pilin mi la, ni li ken ala. tenpo li pona la, kon li lete li namako la, nasin seme la ike li ken?  

**tenpo suno**

tenpo suli li kama. jan laso li sitelen li sitelen li sitelen e sike e linja e linja leko e sike <abbr title="sama ni: palisa tu li tawa nasin ante li kama wan la wan ni li sama sike ala li sama leko">kiki</abbr> e nasa. ona la nasa ni o wawa e suno e kasi e soko e telo lete e ale ni. tenpo ni la, ona li kama tawa mi li jo pilin e mi kepeken luka ona, li tawa insa pi sitelen nasa. mi oko. mi oko a. ona li toki nasa. taso mi sona e ni: pilin suli li lon toki ni.

mi oko. ona li kama suno, sama tomo ni. sijelo ona li kama seli oko, li kama lete oko, li tawa e ale tawa nasin suno ona. mi pilin e kon lete lon selo mi...

a. mi awen waso lili taso. jan suno li pali e ale suli. taso la, mi o pilin ala e ni! ona li pona! kapesi li kama weka!

ijo weka la, kapesi li weka ale ala. wawa suno li kama suli ala, li kama lili, li awen lili lili. mi tawa jan laso la wawa ona li weka. ona li ken toki taso, li toki e ni tawa mi: o pini e pali!

wile mi li wawa ala lon tenpo nanpa wan. taso la, mi sona e ko kapesi li sona e pilin pi weka ko. ni la pilin wawa li kama lon mi.

ni la mi ni. mi kalama suli ni: ma tomo ale li kute e ona. mi pilin e ale. mi kama suno.  

**tenpo ala**

suno taso li lon, li wawa seli tawa mi. mi pilin pona tan ni taso: ko kapesi li weka. mi en jan laso li pali e ni. ale li <abbr title="sama kipisi tawa oko">kiki</abbr> oko li kiki pilin li kapesi ala a!

...... .. ........ ... .

a......

a?

seme a?

mi... jan, lon ma tomo jan. lawa mi li pilin pona tan lape. lape nasa! taso la mi awen pilin e ko kapesi... sona li kama sike tawa mi: mi pilin e ko kapesi lon tenpo ale. pilin li ken lili li ken suli li ken ala ala.

pilin pi ko ala li nasa li pona. lape li pana e pona wan ni tawa mi! pona ante li lon kin li ni: nasin pi pali nasa ni, en kasi, en sitelen, li awen lon sona mi. mi ken pali ni. mi ken weka e ko.  
