---
title: musi pi toki pona
authors:
- jan Sema
date: 2022-01-09
license: CC-BY-SA 4.0
sources:
- https://docs.google.com/document/d/e/2PACX-1vRGVMKDyMgI18rdv5gCHwu9b7pwDuy8Jth4fdzE30CQg-a-iQX3bp4vkfCPFH3LW9pS4-hh3uI5kf9-/pub
- https://wikisource.org/wiki/Kalama_sin/15
---

## toki a! nimi sina li seme? pali sina li seme?

toki a! nimi mi li "jan Sema", pali mi li ma "musi pi toki pona" lon ma Siko. mi wile toki.

## ma "musi pi toki pona" li seme?

ma ni li ma pi musi mute. mi wile e ni: pali mi li ken musi e jan mute. ona li toki e toki pona la,ona li ken musi utala lon ma. jan mute li lon!musi li ni: jan musi li pali e lipu anu sitelen. jan lukin li lukin (u u u). musi utala li mute, musi utala li ante. musi li lon tenpo mun wan taso. tenpo mun li pini la,musi li kama sin ante.

## musi utala li seme?

musi utala ale li sijelo ante. musi utala pi tenpo mun ni li "lipu pi jan kama". ale li pali e lipu pi jan kama. lipu ni li toki: "toki pona li pona" anu "sina wile sona e toki pona anu seme?".pali pi jan musi li pini la, jan pali ale en jan musi ale li nanpa toki e pali.

musi utala mute li lon tenpo pini.

* nimi pi musi utala nanpa wan li "nimi kin". jan li pali e nimi namako, taso ni li musi taso. jan li pali e nimi mute!

* nimi pi musi utala nanpa tu li "soweli pi luka pona". mi pana  tawa ona e nimi mute lon toki pona. ona li toki e nimi lon toki Inli. mi pana e nanpa tawa toki sama. lawa li ike, taso ona li ken lukin e ni lon ma Siko.

* nimi pi musi utala ante li "sitelen Kalipi". jan li pali e sitelen "Garfield" lon toki pona.

## toki namako seme?

ale li ken pali e musi utala sin. sina ken kama li ken pali e musi utala sina lon "musi pi toki pona". jan ale o kama!

mi sona e ni: musi li pona tawa ale. musi li ken suli e jan mute. mi toki e toki pona lili, taso musi li suli e toki pona mi.

toki pona li pona tawa ale. mi olin e toki pona.

mi tawa!