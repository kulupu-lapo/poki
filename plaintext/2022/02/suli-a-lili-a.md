---
title: suli a! lili a!
description: jan Sanu li suli a la jan Ami li ken ala jo e ona. jan Sanu li lili a
  la ona li wan taso li ken ala tawa tomo sona. sina lukin e toki ni la sina lili
  ala lili a? jan li uta e toki ni la sina suli ala suli a? o open o alasa!
authors:
  - nick
proofreaders: null
date: 2022-02-02
date-precision: day
tags:
  - StoryWeaver level 1
original:
  title: Too Big! Too Small!
  authors:
    - Lavanya Karthik
# - Lavanya Karthik (illustrator)
license: CC-BY-4.0
sources:
  - https://storyweaver.org.in/en/stories/405798-suli-a-lili-a
archives: null
preprocessing: null
accessibility-notes: null
notes: null
---

![](https://storage.googleapis.com/static.storyweaver.org.in/illustration_crops/42853/size7/70fd0452aa6c927e53d76aa9fb3f4ffc.jpg)

jan Ami li toki. "jan Sanu o, sina ken ala lon luka mi a."

"sina **suli a!**"

---

![](https://storage.googleapis.com/static.storyweaver.org.in/illustration_crops/42854/size7/fc8e07ddde1f569112ef4235e88c71fd.jpg)

jan Apu li toki. "jan Sanu o, sina wan taso la sina ken ala tawa tomo sona a!"

"sina **lili a!"**

---

![](https://storage.googleapis.com/static.storyweaver.org.in/illustration_crops/42855/size7/a26479a6b4ec64005cc22f1749c54a41.jpg)

jan Tatu li toki. "jan Sanu o, sina ken ala lape lon supa lili a!"

"sina **suli a!**"

---

![](https://storage.googleapis.com/static.storyweaver.org.in/illustration_crops/42856/size7/0a0aa02709c207420750b383dd405ace.jpg)

jan Tasi li toki. "jan Sanu o, sina ken ala jo e jan lili tawa ma."

"sina **lili a!**"

---

![](https://storage.googleapis.com/static.storyweaver.org.in/illustration_crops/42857/size7/8e306b49594a4a1a1f6c9257e3ba6c31.jpg)

jan Sanu li pilin nasa.

**suli a!****lili a!**

seme la ona li **suli** a li **lili** a

lon tenpo sama?

---

![](https://storage.googleapis.com/static.storyweaver.org.in/illustration_crops/42858/size7/7073e8462a8a47966202a5fd001b4c11.jpg)

len loje la ona li **suli a.**

seli moku la ona li**lili a.**

---

![](https://storage.googleapis.com/static.storyweaver.org.in/illustration_crops/42859/size7/21750c3d9a8ed4ca2fce6dfcc3b28c9f.jpg)

lon monsi pi jan Tatu la ona li **suli** ala **suli a?**

jan lili li lon luka ona la ona li **lili** ala **lili a?**

---

![](https://storage.googleapis.com/static.storyweaver.org.in/illustration_crops/42860/size7/d1e415210fa781719eba663fe762dad9.jpg)

jan Sanu li lukin sona. "sijelo mi o seme?"

---

![](https://storage.googleapis.com/static.storyweaver.org.in/illustration_crops/42861/size7/3b099162b2374757bd97fd8040c13e4d.jpg)

jan Ami li pona sinpin li toki. "sina **suli** pona tawa tomo sona suli."

---

![](https://storage.googleapis.com/static.storyweaver.org.in/illustration_crops/42862/size7/3318453c75b535782d8922b62fd31b28.jpg)

jan Apu li toki. "sina lon sewi mi la sina **lili** pona."

---

![](https://storage.googleapis.com/static.storyweaver.org.in/illustration_crops/42863/size7/f1ab7d3d16aba804b07f37f183bd8c12.jpg)

jan Tatu li toki. "mi tawa lon open suno la sina **suli** pona tawa poka mi."

---

![](https://storage.googleapis.com/static.storyweaver.org.in/illustration_crops/42864/size7/caa5be72b11457da8c4e8b59ee0f0530.jpg)

jan Tasi li toki. "mi toki musi la sina **lili** pona."

---

![](https://storage.googleapis.com/static.storyweaver.org.in/illustration_crops/42865/size7/c3972c18aa973834eca492ae8b92a1d9.jpg)

ale li toki... "sina sijelo **pona** tan ni a!"... li awen pona e ona.
