---
title: jan pona a mi
original-title: My Best Friend
description: 'sina wile jo e jan pona nasa la o lukin e lipu ni. ni la sina ken kama
  pilin e ni: sina jo e jan pona nasa!'
authors:
- Anupa Lal
# - Suvidha Mistry (illustrator)
translators:
- Simon K
date: 2022-02-06
tags:
- StoryWeaver level 1
license: CC-BY-4.0
sources:
- https://storyweaver.org.in/en/stories/410253-jan-pona-a-mi
---

![](https://storage.googleapis.com/static.storyweaver.org.in/illustration_crops/12939/size7/26f3c562e8fcf285da64ace4885497a2.jpg)

mi jo e jan pona. ona li lon tomo mi.

---

![](https://storage.googleapis.com/static.storyweaver.org.in/illustration_crops/12940/size7/d07a196027366d86d218485a16115cef.jpg)

﻿mi pilin pona la ona li pilin pona.

---

![](https://storage.googleapis.com/static.storyweaver.org.in/illustration_crops/12941/size7/9968ed9b842685f573b114b9a2be8e6a.jpg)

﻿lukin mi li telo la lukin ona li telo.

---

![](https://storage.googleapis.com/static.storyweaver.org.in/illustration_crops/12942/size7/7f19ca3a7f4392ae1737ad6f7ba722e6.jpg)

﻿taso mi ken ala kute e kalama uta ona. ona li lon insa jasima.

---

![](https://storage.googleapis.com/static.storyweaver.org.in/illustration_crops/12943/size7/f77bed787eca6e623588fd4492456666.jpg)

﻿"o kama" mi toki tawa ona "mi tu li musi" ona li kama ala.

---

![](https://storage.googleapis.com/static.storyweaver.org.in/illustration_crops/12944/size7/0ab978d66dc04fbd958537accfaf3474.jpg)

﻿mi pilin pona ala. mi open lape.

---

![](https://storage.googleapis.com/static.storyweaver.org.in/illustration_crops/12945/size7/f2d91399e3710afc2ab72f1a4251ae1f.jpg)

﻿lape mi la ona li kama weka tan jasima! mi tu li musi a.

---

![](https://storage.googleapis.com/static.storyweaver.org.in/illustration_crops/12946/size7/99927082c4c7183837255183b81f106f.jpg)

﻿mi tu li musi, mi tu li tawa, mi tu li toki wawa li toki sewi.

---

![](https://storage.googleapis.com/static.storyweaver.org.in/illustration_crops/12947/size7/193694c2078e2b794802233069bfca43.jpg)

﻿mi toki tawa ona la ona li toki tawa mi.

---

![](https://storage.googleapis.com/static.storyweaver.org.in/illustration_crops/12948/size7/2fdc1d0c194d45e607462e4a77a7b9b4.jpg)

﻿tenpo pi kama suno la jan pona mi li tawa insa jasima.

---

![](https://storage.googleapis.com/static.storyweaver.org.in/illustration_crops/12949/size7/e6d48b6c13538e56e67d69f9f907c03e.jpg)

﻿taso, ni li ike ala. sitelen lape la mi tu li musi a.
