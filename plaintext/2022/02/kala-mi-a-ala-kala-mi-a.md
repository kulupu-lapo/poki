---
title: '"kala mi a!" "ala. kala mi a!"'
description: musi ni li toki e jan pona e kala sona.
authors:
- nick
translators: null
proofreaders: null
date: 2022-02-01
date-precision: day
tags:
- StoryWeaver level 1
original:
  title: My fish! No, my fish!
  authors:
  - Suraj J Menon
# - Soumya Menon (illustrator)
license: CC-BY-4.0
sources:
- https://storyweaver.org.in/en/stories/403868-kala-mi-a-ala-kala-mi-a
archives: null
preprocessing: null
accessibility-notes: null
notes: null
---

![](https://storage.googleapis.com/static.storyweaver.org.in/illustration_crops/612/size7/d585a09e6bf11692f42196b18fad83c6.jpg)

suno wan la jan Kisu li lon. ona li mu lape la ona li toki. "tenpo pi alasa kala li lon."

---

![](https://storage.googleapis.com/static.storyweaver.org.in/illustration_crops/613/size7/a62ff49d8723f434ea3c112f74f0dd94.jpg)

ona li tawa telo la ona li lukin e jan Solu. ona tu li jan pi pona wawa. ona li musi lon ale pi tenpo suno.

---

![](https://storage.googleapis.com/static.storyweaver.org.in/illustration_crops/614/size7/1872a0f12758631f33eb5560e699b75a.jpg)

ona li lukin e jan Munija. jan Munija li tawa li jo e ilo alasa. "mi alasa kala la mi tawa telo. jan Munija o, sina wile kama la o ni."

---

![](https://storage.googleapis.com/static.storyweaver.org.in/illustration_crops/615/size7/a17fe8c8d4299296a20b95cb3b155be7.jpg)

tenpo lili la lili Munija li pilin. ona li toki. "wile la o ni ala. telo li lon ala la kala li moli."

---

![](https://storage.googleapis.com/static.storyweaver.org.in/illustration_crops/616/size7/16e81ba16ebf463b73c2e2e8423f413d.jpg)

ona li kute ala e toki pi jan Munija. ona li tawa telo.

---

![](https://storage.googleapis.com/static.storyweaver.org.in/illustration_crops/617/size7/4b69e07e9d38e4bd5d96425d68d2def8.jpg)

jan Kisu en jan Solu li awen lon poka telo. kala tu li lon. kala wan li lili. kala wan li sike.

---

![](https://storage.googleapis.com/static.storyweaver.org.in/illustration_crops/618/size7/5782ef630e94cebc84e4a13c5bf58824.jpg)

kala nanpa tu wan li kama. kala ni li suli a. jan Munija li toki musi. "noka pi jan Apa li suli la kala ni li suli mute a!"

---

![](https://storage.googleapis.com/static.storyweaver.org.in/illustration_crops/619/size7/46a13eb99ca4f964db1fffd13d48a9f7.jpg)

n jan Kisu en jan Solu li luka wawa e ilo ona. jan Kisu li toki wawa. "KALA MI A!" jan Solu li toki wawa kin. "ALA... KALA MI A!"

---

![](https://storage.googleapis.com/static.storyweaver.org.in/illustration_crops/620/size7/960809a9d5d4819719d07ece4d3c2241.jpg)

jan Kisu li luka wawa e ilo...

la jan Solu li luka wawa mute e ilo...

---

![](https://storage.googleapis.com/static.storyweaver.org.in/illustration_crops/621/size7/4e421f61cdc1dff24f7e378ac0e1a792.jpg)

**PAKAAALAAA A**! ilo tu ona li pakala.

**ANPAAA A!** jan Kisu li anpa ma.

**TELLLOOO A!** jan Soli li anpa telo.

---

![](https://storage.googleapis.com/static.storyweaver.org.in/illustration_crops/622/size7/403a852ae07f249ff6f855748dd596e1.jpg)

seme li lon?

toki sina li seme?

kala li awen e linja lon kiwen a!
