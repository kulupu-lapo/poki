---
title: mi pakala tan nasin ni. mi ante e lawa mi.
original-title: Did I get lost along the way? Lose my mind for a new identity?
description: "English Speakers - This is a toki pona translation of a fic I wrote
  last summer. It is entirely in toki pona, and if you don’t speak the language you’d
  be much better off reading the original lol. Also if you have a fic you want me
  to translate to toki pona for some reason I will do it no charge, I love translation
  exercises and want to increase the number of toki pona fics on this site. Let me
  know. jan pi toki pona - ni li kepeken kalama musi “Entropy” pi toki Inli. mi wile
  e ni: sina sona e kon pi kalama musi ni. taso, ken la sina wile e ni: sina ken lukin
  e toki Inli pi kalama musi ni. ni la, mi sitelen e ijo ni tu lon lipu ni. sama ni:
  toki pona // toki Inli. ni la toki Inli li jo e kon sama toki pona. o awen pona!"
authors:
  - LuxeDeluxe
translators:
  - LuxeDeluxe
date: 2022-02-17
license: null
tags:
  - "fan fiction"
sources:
  - https://archiveofourown.org/works/37200148
archives:
  - https://archive.ph/FUGv1
preprocessing: mi nasin Markdown e lipu open pi nasin HTML · lipu open la sitelen
  `\n` mute li poka li lon e weka suli · nasin Markdown la ni li ken ala · kin mi
  weka e sitelen jaki Zalgo
notes: toki Inli li lon lipu ni
---

**mi lape anpa suno a // I'm sittin' here in the sunshine**

**ma ni li mi ala // This place is not mine**

**kin ale li pona ala // And all is not fine**

jan Kisin (Christine) li pilin sama lape. pilin sijelo ona li lon ala. ona li ken ala tawa luka ona li ken ala pilin taso e luka. pilin nasa sama ilo pakala li lon poka ale ona. taso sijelo ona li awen jo ala e pilin.

ona ken lukin la tenpo pini la ona open e oko. suno li kama tan sewi li tawa insa kasi suli mute.

kon nasa li lon poka ale li lukin sama ilo sitelen pakala.

jan Kisin li kute e kalama tan kon nasa ni. kon nasa li tawa lili. kon nasa li kama sijelo lon poka ona. ona li lukin sama jan. taso ona li lukin e ona la oko ona li pakala li lukin ike.

toki?. kalama pi jan ni li toki e ni. toki?!

ona li kalama jaki. taso ona li kalama pi pilin ike wawa kin.

mi lon seme? mi ken ala lukin

**ijo ike mi li lon seme? // Like, where is all my corruption?**

kon nasa li kalama wawa li tawa nasa li alasa pali e sijelo. mi lon. mi powe ala. mi jan. tenpo pini la mi jan. anu seme? ona li alasa pali e sitelen insa lawa ona. taso ona li ken ala pali e ni li ken pilin taso e nasa e ike e kalama e —

“mi tu — mi tu li lon ma pi kasi suli.” kalama tan meli li ala e kalama ike tan ona. “ante la mi pilin e ni: mi lape.”

o kute tawa kalama o kute tawa kalama o kute —

jan Maki (Mark) li ken lukin. ona li ken ala sona e tenpo pini ona. taso ona li ken lukin. ni li open. anu seme?

meli li lon sinpin ona. ona li lukin sama ni: ona li pilin ike. taso ona li pilin monsuta ala. ni li pona lili.

selo pi jan Maki li kalama. kon en ali li kama nasa lon poka ona.

ona li toki e ni: “mi pilin e ni: mi ken weka e mi tu tan ma ni.”

**mi wile pakala. ni la mi ken pilin pona. // I need destruction to make me feel okay**

jan Maki li wile ala e ni: kasi ali li pakala. ona li wile ala.

lupa tawa ali ante li lon tenpo lili. tenpo lili li pini la ona li pini li pali e kalama suli. kasi suli li tawa wawa tawa ona. lupa li pini lon kasi li pakala e ona ali. ijo pakala li tawa sewi. wawa li pakala e kon e ali.

jan Maki li kama kon. tenpo lili la ona li kama sin jan.

jan Kisin li kama ala pakala. kasi suli li tawa insa ona. wawa li tawa ala e ona.

jan Maki li toki e ni: “mi pakala.”

jan Kisin li toki e ni: “ni li lon: mi lape.”

**mi pakala tan nasin ni // Did I get lost along the way**

sina sona e ni: jan Kisin li sama kon. taso ona li ken luka e luka ona.

“sina wile ala wile e tawa?”

“mi lape la ni li ken ala ike. mi tu o tawa.”

**mi pali e pona tan wile pi jan ante // Playing nice like they wanted me to be**

**mi wile ali pilin pona // No, I will not smile to make your day**

jan Maki li kama sona e ijo mute tan tenpo pini ona. taso ona ni ali li ike tawa ona. jan Kisin li wile mute tawa ma tomo ona. tenpo mute la ona li toki e ni. taso jan Maki li wile ala open e lupa tawa ni.

jan Kisin li toki e ni: “jan olin mi en jan lili mi li wile e mi. ona li pilin e ni: mi moli.”

jan Maki li toki powe e ni: “mi wile tawa ona. taso mi ken ala.”

jan Kisin li luka e luka pi jan Maki.

**mi wile nasa e ali // I just wanna cause a little entropy**

ona tu li tomo lon kon pi ali ala. jan Maki li pona lon ni. jan Kisin li sama kon kepeken nasin ali.

jan Maki li kama kon. ijo mute li lon. ma mute mute li lon poka ona. ona li lukin sama len. ona li lukin sama sike kon insa telo. sike ali li jo e ma. ijo kipisi pi jan Maki li lon ali.

o awen! lon seme li jan Kis — *pakala pakala pakala*

“jan Maki o?” kalama li kama tan jan Kisin. ona li kalama lili taso.

o kute tawa kalama o kute tawa kalama o kute —

jan Maki li kama sin lon poka ona. ona li lukin sama ni: ona li pilin pona sin.

**sina wile e ni: mi pali e pona // You tried so hard to make a hero out of me**

jan Kisin li wile sona e ni: “pilin sina la jan lili mi li jo e sike suno pi mute seme?”

“ona li ken jo e mute lili anu mute suli. tenpo li lon ala kon ni.”

“sina ken ala open e lupa tawa ma mi tan seme?”

“ken ala mi li awen, jan Kisin o.”

**taso lawa li ike tawa mi // But there are some rules I don’t obey**

ona li wile pilin alasa tawa open lupa. ona li alasa open e lupa tawa ma tomo pi jan Kisin en ona la ona li kama kon pi pilin ike mute.

ona li toki ala e ni tawa jan Kisin. ona li toki ala e ijo pi tenpo pini ona.

**kin mi wile nasa e ali // And I just wanna cause a little entropy**

oko pi jan Kisin li kama open mute tan pilin monsuta. ona li weka li kama ala lon tenpo lili.

ona li lon seme? *pakala pakala pakala* —

jan Maki li ken ala alasa e ona. ali li suli mute. ijo kipisi pi jan Maki li tawa ma mute mute. taso jan Kisin li lon ala ni.

jan Maki li ken ala kute e kalama ona.

**mi wile e pona ala // Well, I’ve got no good intention**

**kon pi lon ala li tomo mi a // The fourth dimension is my own mansion**

tenpo mute mute li open li pini lon ma ali. tenpo pi mute lili la jan Maki li pilin pona lili. ona li alasa e jan sama ona. ona li toki ala e jan Kisin tawa jan sama ni. tenpo ali la ona li alasa kute e kalama pi jan Kisin.

*mi wile pakala e ma kasi sin tan sina.* ona li toki e ni tawa pimeja.

*mi wile pakala e ma ali*. ona li kalama lili.

ma ali li suli pi mute ali. taso ma ante la jan Maki li kute e kalama lili tan jan Kisin. ona li sama kalama musi.

**ale li pakala. mi pilin ike ala // It’s all messed up, I don’t care**

**tan ni: ijo pi nasa ala li ike tawa mi // ‘Cause what fun is there in ever making sense?**

kalama ni li jan Kisin ala.

ona li kalama pi jan Kisin. taso ona li jan Kisin ala. ona li sin. ona li jo e tenpo mute sama tenpo mute tan tenpo ni: jan Maki li kama tawa ona. kama tawa —

jan Maki li sona e pali ona.

ike en jaki en pimeja li pakala e sijelo meli.

jan Maki li ken ala sona e nimi ona. ona li jan Maki li jan Maki ala.

ona li tawa e jan Kisin tawa ma kasi. ona li lukin sama lape. ona li moli.

kon nasa li kama lon tenpo kama pi jan Kisin.

jan Maki li weka. jan Kisin li open e oko ona.

**mi pakala tan nasin ni // Did I get lost along the way**

**mi ante e lawa mi // Lose my mind for a new identity**

jan Maki li lukin tawa meli lili pi sijelo ko. jan Maki li kama tan ni: ona li pana e ike tawa jan ni: ona li moli e jan sama pi jan Maki. taso ona li kute e kalama tan meli lili ni. ona li sona e kalama ni.

ona li wile e ni: ona li toki tawa ona. taso ona li toki e seme?

ona li toki insa lawa ona e ni: *jan Kisin o mi sona ale e ni: lawa ona li lon ala lon. taso mi awen olin e sina. mi wile pona e sina.*

kalama li toki e ni: “jan Paten (Paeden) en jan Amanta (Amanda) li lon seme?”

jan Maki li pali e powe li tawa kulupu.

jan Amanta li lukin ike lon tenpo lili. tenpo lili ni li pini la jan Amanta li lukin pilin pona. ona li toki e ni: “jan Teni (Dennis) o toki!”

jan Maki li poki e ona kepeken luka.

**mi wile pana ike tawa sina // I quite enjoy ruining your day**

**kin mi wile nasa e ali // And I just wanna cause a little entropy**

jan Maki li toki e ni: “sina moli e jan sama mi! ni la mi ike e lon sina!”

jan Maki li toki ala e ni: *mi kama sin tawa sina, jan Kisin o. mi pali e ni.*