---
title: poki nasa
authors:
- jan Lakuse
- kala Salan
- jan Tepo
date: '2022-06-12'
license: CC-BY-SA 4.0
sources:
- https://docs.google.com/document/d/e/2PACX-1vTq5b0nc7MNlG7AFCm-NqYhlc2vS0uRqvdcojDMrrIgF8mNmYyyvQrw9ZYbWm3L4sq8pxmItTmdQwd9/pub
- https://wikisource.org/wiki/Kalama_sin/22
preprocessing: replaced unusual "j., k." abbreviations with the full names
---

**jan Lakuse:** ijo ale, soweli ale, pipi ale,
akesi ale, ante ale, a ijo ante seme li lon?
mi weka e sona. supa ale, selo ale,
sijelo ale, kon ale o toki!
a, ni li kalama sin.
mi jan Lakuse.

**jan Tepo:** mi jan Tepo.

**kala Salan:** mi jan kala.

**jan Tepo:** tenpo poka la mi ale li pali e kalama
sin ante.
taso, a! wile pali sin li kama.
mi open sin.

**jan Lakuse:** lon. open sin.
mi kama toki e seme?

**jan Tepo:** a. mi wile kama sona e ni!

**kala Salan:** mi sona ala!

**jan Tepo:** a, mi wile kama sona e ni:
toki pona li ken ala ken toki
e ijo pi nasa mute?
ale: a a a.

**jan Tepo:** ijo ni li nasa mute a...
ken la toki pona li ken ala toki e ona.
taso, a, tenpo la mi lukin toki Inli e ona
la ni kin li ken ala. taso, n.
toki pona li ken ala ni la
awen la ona li ken musi mute.
ni la...

**jan Lakuse:** lon!

**jan Tepo:** a.

**jan Lakuse:** lon. o sona e ni:
sina wile sona e ijo pi toki mi la
o lukin lon sitelen anpa.
mi pana e linja tawa ni.
sina wile kama sona lon poka pi jan Kala
la sina ken lukin ala e sitelen ni,
li ken kute e toki pi jan Tepo la sina ken
lukin kama sona e ijo anu seme?
taso ni li ken musi mute!

**jan Tepo:** lon, lon, lon.
mi en jan Lakuse li sona e ijo.
mi lukin pana e sona.
ken suli la mi kama ala pana pona e sona,
a a a. taso mi alasa.

**jan Lakuse:** lon. alasa!

**jan Tepo:** alasa!
ijo. a a a.

**jan Lakuse:** ijo!

**jan Tepo:** ijo ni li a... n.
open la mi o toki e ijo ante, a a a.

**kala Salan/jan Tepo:** a a a.

**jan Tepo:** ijo sin li sama ijo ante li.. a.
a, ijo ante li seme?
ni li sike, li tan linja lipu.
n. o sitelen insa e ni:
lipu li lon.
sama ni: sina ken sitelen lon ona.
taso, n, nasin la, a, poka lipu
li weka lili.
a, sewi lipu nanpa lipu li weka mute.
a, o lili e weka pi poka lipu.
ni la, lipu li kama lili lon poka...
sina ni la lipu li kama sama linja,
anu seme.

**jan Lakuse:** a linja suli.

**jan Tepo:** a ni la,
linja li lon.
sinpin linja en monsi linja li lon.
sama lipu.
a, sina wan e pini linja tu,
la ni li kama e sike.
a, ni la... a.
sinpin -
ni la ken la sinpin li...
sinpin en awen...
ken la awen la sinpin en monsi li lon.
taso, sina wan e sinpin pi poka wan
tawa monsi pi poka ante,
la ni li kama e nasa ni:
sinpin wan taso li lon sike lipu ni.
sina sona ala sona?

**kala Salan:** mi... mi sona lili a.

**jan Tepo:** a a.

**jan Lakuse:** sona lili a.

**kala Salan:** mi sona lili a. o toki sin -
sike li lon. taso seme li kama?

**jan Lakuse:** sike li lon anu seme...
a, mi ken...
sinpin li lon... anu seme ni:
selo en insa li lon sike, anu seme?

**kala Salan:** lon.

**jan Lakuse:** sama ni, a:
lipu wan li.. n.
sinpin wan lipu ni li selo sinpin wan...
ona li sike.
taso sina...
ken la sina wan ala e ona lon nasin pona.
ken la sina wan e poka tu lon nasin nasa.
sina tawa sike e lipu wan, sama ni:
sina sinpin... sina wan e sinpin e monsi,
e selo, e insa. ni li kama e seme?

**kala Salan:** lon.

**jan Lakuse:** insa en selo, li sama, li wan.
sina tawa lon selo la sina kama lon insa.
sina kama lon insa la sina kama lon selo.
sina sona ala sona?

**kala Salan:** lon... lon, mi.. lon. mi sona.

**jan Lakuse:** pona.

**jan Tepo:** wa.
ni li ijo nanpa wan.
pona, ni la, a a a...
mi ken kama toki e ijo ante. a...

**kala Salan:** mi o toki [mu] anu seme?

**jan Tepo:** ni li...
n? o ala. o ala.

**jan Lakuse:** o ala.

**jan Tepo:** mi awen toki e ijo ante.
kalama sin la o toki pona taso anu seme?
ale: a a a.

**jan Tepo:** a...

**kala Salan:** [mu]
n. ijo ante ni li sama lili
li sama tan ni:
n. a mi sona!
ken la mi sona e nasin toki.
a, sike ni la selo li linja taso.
a, taso, mi kama toki e ijo ante ni -
ken la ni kin li sike.
taso a, sina lukin e ona la sina
pilin ala e ni: "ona li sike".
taso ken la ona li sama sike.
a, sike li... n.
sike li ken supa ala anu seme?
sama ma.
ma li sike a.
a, n...
taso insa ma li weka la selo sike li lon.
insa sike li lon.
taso a, ijo nasa ni la
selo en insa li wan.
a, ni li ken lon nasin seme?
n...
nasa mute.
a, ni li... a a a.
nasin seme la sina ken wan
e insa e selo lon sike ni?
ni li sama ni:
a, ken la sina lon insa sike.
mi ken toki e nasin sama ni:
sina lon insa la sina ken
kama lon selo kepeken nasin ni.
sina lon insa. lon sewi la lupa li lon.
sina tawa sewi li kama lon lupa.
lupa li nasin. lupa li a...
mi ken toki...

**jan Lakuse:** a, lon.
kala o. sina sona ala sona e toki?

**kala Salan:** lon. mi sona! mi sona.

**jan Lakuse:** pona.

**jan Tepo:** wa?! seme a? a a a.
ni li ken ala! toki pona li ken ala toki!
taso, a. n.
sina lon insa ala, la lupa li lon sewi.
mons-- n. monsi ala.
anpa la, lupa li lon.
sina ken ala tawa, tawa anpa.
taso sina ken tawa sewi.
a, nasin li lon.
nasin ni li tawa poka,
li kama tawa poka sike,
li tawa insa sike -
ni li nasa lili.
a, nasin ni li tawa insa sike la ni
li pakala e selo sike, taso ni li suli ala.
a, taso nasin li tawa insa sike.
taso, n. tenpo ni la sina lon insa lupa.
lupa li lon insa sike.
ni la sina lon insa...
mi kama toki e ni: sina lon insa sike.
sina lon insa lupa. lupa li lon insa sike.
lupa nasin.
nasin lupa.
n,

**jan Lakuse:** sina sona ala sona?

**jan Tepo:** lon... sina sona ala sona?

**kala Salan:** mi... pilin mi la mi sona.

**jan Tepo:** n. ken. ken ken.

**jan Lakuse:** n...

**jan Tepo:** sina awen tawa lon nasin, lon lupa,
la sina kama weka tan anpa sike.
nasin li... a a a.
nasin ni en anpa sike li kama wan.
ni li sama lili tawa ni: a, lon sike lipu
la open en pini li kama wan.
taso ni li...

**kala Salan:** a, lon!

**jan Tepo:** n. ni la lupa en anpa sike li kama wan.
ni li sama lili.
ni la sina kama lon weka sike!
sina kama lon selo sike!
sina ken sin e lupa
li ken kama sin lon insa.
ni la insa en selo li wan!

**kala Salan:** mi sona.

**jan Tepo:** sina sona??

**jan Lakuse:** seme?!

**kala Salan:** lon! mi sona.

**jan Tepo:** ni li ken ala!

**jan Lakuse:** sina sona e ni lon tenpo pini anu seme?

**kala Salan:** mi lukin e sitelen.

**jan Tepo:** a!

**jan Lakuse:** a, lon tenpo pini.
ike a!

**kala Salan:** mi lukin ala...
mi kute ala e kalama sin.
taso mi lukin e sitelen pi...
mi lukin e sitelen sike
la mi sona e nasin ni.
taso mi sona pona ala.
taso mi lukin -
pilin mi la mi sona.
sina toki la mi sona,
la mi pilin e ni: "a toki sina la
tenpo pini mute la mi lukin e sitelen,
"la sitelen li pana e [ijo ni]..."

**jan Tepo:** aaa!

**kala Salan:** pilin mi la mi sona. lon.
pilin mi la mi sona.
taso mi kute ala tan sina ale...
mi sona taso tan... tenpo pini mute a.

**jan Lakuse:** a, lon...

**jan Tepo:** wawa mute!

**jan Tepo:** sina sona e ijo...

**jan Lakuse:** awen la mi ken ala sona e ni:
toki pona li ken ala ken toki e ijo.
mi o alasa e jan ante tawa ni anu seme?
a a a.

**jan Tepo:** a a a.

**kala Salan:** lon.

**jan Tepo:** kalama sin kama la...

**jan Lakuse:** jan Kapilu!
anu mi sona ala...

**kala Salan:** taso mi... sina...
mi toki a e ni:
"a mi sona!
taso tenpo pini ala la mi lukin"
la sina kama sona e ni:
jan kala li sona pona kepeken nasin seme?
kepeken nasin seme la
sina sona e sona pona mi?

**jan Tepo:** a, nasin li ken sama ni:
mi pana e sitelen tawa sina.
sina toki e ni: sitelen ni
li sama ala sama pilin sina.

**kala Salan:** a! ni la sina o pana.

**jan Tepo:** mi o kama pana.
a, o awen lili.

**jan Lakuse:** sina sona ala sona e ni:
poki ni li ken...
sina ken pana e telo
tawa poki ni anu seme?

**kala Salan:** ...ken pana e telo...
n...

**jan Tepo:** n... lon la insa en selo li wan
la sina pana e telo la ona li ken weka.
taso, a a.

**kala Salan:** mi sona ala. pilin mi la sina...
lon. mi lukin ala e telo.
sona mi la...
sona li sama la, mi sona ala.

**jan Tepo:** mi pana e sitelen.
poki sama mute li lon.
sina ken lukin.

**jan Lakuse:** a, lon. a, jan kute o:
sina wile lukin e sitelen
la sina ken lukin lon anpa.
mi pana e nasin.

**jan Tepo:** n, pona.

**kala Salan:** a, lon. mi sona...

**kala Salan:** jan Lakuse li toki e nimi telo la
mi sona.
taso jan... mi kute ala e nimi telo la
mi pilin e ni... a, mi o alasa e sitelen.
mi jo ala e sitelen, taso, n...
ijo nanpa wan la mi sona.
ijo nanpa tu la mi sona.
taso nimi...
mi kute e nimi telo la sona pona a...
"a, ni li poki. ni li poki pi..."

**jan Tepo:** a a a. li ken...

**kala Salan:** taso... lon. taso mi kute ala
e nimi telo la mi pilin e ni:
ona li sama sike -
ona li... ona li sama ni.
taso ona li sike taso.
ona li poki ala. mi sona...
ken la sina sona ala e toki -

**jan Tepo:** taso sike li poki anu seme?
insa sike li lon la ni li ken poki e ijo.

**kala Salan:** lon.
mi alasa e sitelen.
taso ken la mi ken ala lukin.
lon. taso ni li...
mi sona lili.
mi sona pona e ijo nanpa wan.
mi sona e ijo nanpa tu.
taso mi kute e nimi telo la mi sona.

**jan Tepo:** wa.

**jan Lakuse:** wa.

**jan Lakuse:** toki pona li ken toki lili e ijo!
#**kala Salan/jan Tepo:** a a a.

**jan Tepo:** jan li sona e ijo tan tenpo pini
la ona li ken toki wawa e ijo.

**jan Lakuse:** wa.

**kala Salan:** a mi ken ala lukin.

**jan Lakuse:** ale li pona.
sina kama...
sina kama sona e sitelen la o pana tawa mi
la mi ken pana e ona lon anpa kin.
taso, a... sina lukin ala e sitelen lon
anpa la kala li kama ala pana e sitelen.
taso, a a.

**jan Tepo:** a a a.

**jan Lakuse:** ale li pona. a a.
sina ale li kute e toki pi jan Tepo la
sina sona ala sona?
o pana e toki ni lon anpa
lon lipu Jutu anu...
mi sona ala e lipu ante, a a,
pi kalama sin... taso...

**jan Tepo:** lipu ante la jan li ken ala
pana e sitelen lon anpa.

**jan Lakuse:** a!!

**jan Tepo:** taso, a.

**jan Lakuse/jan Tepo:** o toki tawa mi!

**jan Tepo:** sina ken kama tawa ma pali pi toki pona
li ken toki lon ni a.

**jan Lakuse:** lon. kepeken [mu]...
sina ken toki tawa mi li ken toki e pilin.

**jan Tepo:** ilo Siko!
sina kalama pona e nimi la...

**jan Lakuse:** a! Siko! nimi Siko, a a a.

**kala Salan:** a a.

**jan Lakuse:** taso, a. lon! sina ken kama lon poka.
sina ken toki e ale pi wile sina!
mi kama pana e uta sina tawa ma ale!
tawa kulupu... a a.

**jan Tepo:** lon!

**jan Lakuse:** ...kulupu ale pi toki pona!

**jan Tepo:** mi wile e jan pali!
jan o kama o pali!
mi wile e jan pali!
mi pali ala la kalama ala li kama sin aaa!

**jan Lakuse:** lon! mi wile e ni: kalama sin
li ken lon tenpo esun ale!
a, taso, lon.

**kala Salan:** a a.

**jan Lakuse:** sina kute e ni la sina pona mute!
o awen toki pona! a, mi jan Lakuse.

**jan Tepo:** jan Tepo li lon mi.

**kala Salan:** mi jan kala! [mu]