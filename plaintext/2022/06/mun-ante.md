---
title: mun ante
description: |
  ijo sama tawa sina li ken sama ala tawa mi. sina sona e nasin kalama Polenpisu la, sina sona e ni a a a
  
  Microtonal 7/8 toki pona music, at long last!
authors:
  - jan Usawi
proofreaders: null
date: 2022-06-22
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/mun-ante
  - https://www.youtube.com/watch?v=fedFQIHREMo
archives: null
preprocessing: null
accessibility-notes: null
notes: null
---

mi ken kalama kepeken poki kalama sina  \
taso ona li nasa lili a  \
mi en sina li kalama taso ijo sama tawa sina  \
li sama ala tawa mi

ni li poki kalama nanpa luka luka wan  \
anu luka luka taso  \
ni li nasa mute  \
mi ken kalama kepeken poki kalama sina  \
taso ona li nasa lili a

mi lon ma ni taso tan mun ante la  \
mi ken nasin anu seme a  \
sina sona ala sona e ni:  \
tawa jan ante la ma sina kin li mun

(kalama sike li lon e ale)

mi lon ma ni taso tan mun ante la  \
mi ken pali kepeken nasin tu ni  \
sina sona, a sina sona e ni:  \
ijo sama li ken ala sama
