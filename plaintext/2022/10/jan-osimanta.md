---
title: jan Osimanta
original-title: Ozymandias
authors:
- Percy Bysshe Shelley
translators:
- jan Kapesi Pake
date: 2022-10-17
tags:
- poetry
license: CC-BY-SA 4.0
sources:
- https://liputenpo.org/pdfs/0016kulupu.pdf
- https://liputenpo.org/lipu/nanpa-kulupu/
- https://commons.wikimedia.org/wiki/File:Lipu_tenpo_nanpa_kulupu_-_jan_Osimanta.png
preprocessing: wrote alt text
---

mi sona e jan tan ma majuna[^1]. ona li toki e ni tawa mi: “a noka kiwen suli tu li lon ma pi telo ala. sinpin pakala li lon poka ni. jan pali ona li lon e uta wawa lon ona a. sitelen ni li pana e a sona pi jan pini lon wawa pi ma walo. a sitelen kiwen ni li lete a nimi ni li lon lipu: ‘nimi mi li Osimanta! lawa suli li mi taso! o lukin wawa e pali a wawa mi! o ike mu!’

ijo ala lon poka ona li awen. ko jelo lili li lon poka pi pakala kulupu li tawa ale lon ma len.”

[^1]: "majuna" li sama "sin ala"

![kijetesantakalu li lukin e noka kiwen](https://upload.wikimedia.org/wikipedia/commons/5/5d/Lipu_tenpo_nanpa_kulupu_-_jan_Osimanta.png)