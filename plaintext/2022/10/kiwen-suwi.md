---
title: kiwen suwi
description: |
  pini la, mi toki e ona a a a.
  
  I'd been sitting on this track for a while, slowly building up the lyrics for it. Might've put it out sooner were it not for the whole 7/8 bit, but I like how it turned out given that time. This one's a bit of a doozy to be putting out; the vocals part was very demanding, and lyrically there's only so much this leaves to the imagination lol. But hey, the jan Usawi project is nothing if not experimental, anti-perfectionist, and a little bit :florshed: sometimes.
authors:
  - jan Usawi
proofreaders: null
date: 2022-10-28
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/kiwen-suwi
  - https://www.youtube.com/watch?v=3zzZ5v58aQI
archives: null
preprocessing: null
accessibility-notes: null
notes: null
---

kepeken kalama suwi la sina toki e ni tawa mi: sina wile pilin wawa  \
mi ken ala wawa e sina la o pana tawa sina e pilin wawa  \
wile ni li pona tawa mi  \
telo loje en tel'oko laso  \
mi pilin ike tan ni: tenpo lon la sina ken ala toki

taso mi ken e sina la sina awen kalama  \
ni li kama suli  \
jan li kute la mi pakala  \
linja ni li wawa a  \
sina ken ala weka  \
tenpo pimeja ni la  \
sina kute, mi lawa

suno li tawa anpa li kama sin  \
mi pakala e sina, sina ken ala lukin  \
mi kiwen suwi pi pakala uta  \
ijo musi kule  \
sina utala e olin mi la   \
sina pilin ike  \
o alasa weka e tomo mi  \
tan suwi mi la sina ken ala wile e ni  \
mi kiwen suwi pi pakala uta  \
mi lanpan e tenpo  \
o awen insa e mi  \
a, sina wile e namako

kiwen uta sina li kama lupa  \
li kama pakala  \
la o pali sin  \
pilin suwi li suli tawa ni  \
mi toki ala e ni la sina awen sona  \
o weka e sona  \
mi wile kama lawa sin e sina pakala  \
sina pakala ala la  \
o weka e sona ni  \
mi ken lawa pakala e ale sina sama nasin Konami

insa mi li pakala  \
ona li wile e sina  \
insa sina pakala   \
li wile mute e mi a

(God, this is so dumb)

suno li tawa anpa li kama sin  \
mi pakala e sina, sina ken ala lukin  \
mi kiwen suwi pi pakala uta  \
ijo musi kule  \
sina utala e olin mi la   \
sina pilin ike  \
o alasa weka e tomo mi  \
tan suwi mi la sina ken ala wile e ni  \
mi kiwen suwi pi pakala uta  \
sina o moku la  \
ijo pona li kama sina  \
(sama seme?) sama unpa