---
title: tawa (sona pi telo nasa)
description: |
  mi pilin ala e toki pi musi ni. sona li lon nasin pi jan ale. taso jan li pilin ala e ni la, sitelen musi pi jan ni li pona tawa mi.
  
  Got the title (or rather, the parenthetical title) for this one from the GPT-3 text generation demo, and it seemed to want to go in a very particular direction. This isn't the first time I've written a song with a similar sound and storyline, but I decided to experiment a good bit with how I did both this time around. Also I did promise I'd work beer girl into the cover art because of this one lol.
authors:
  - jan Usawi
proofreaders: null
date: 2022-10-28
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/tawa-sona-pi-telo-nasa
  - https://www.youtube.com/watch?v=nsDLoDw9qp0
archives: null
preprocessing: null
accessibility-notes: null
notes: null
---

sina jan sona  
pali pi tenpo pimeja ni la  
kepeken pi nimi ni li len ala  
kin la sina wile len mute

taso sina nasa a  
li pana tawa mi e poki telo sama ni:  
mi moku li pilin e telo ni la  
mi ken kama sona e wile

anu ken la sona li lon ala nasin mi  
tenpo mute la mi sona e lon ala ni  
taso sina pakala e wawa sona mi  
sina pakala pi nasin sona mi

ona li ken tan ni: mi ken ala kon  
lon tomo ni la pilin kon ale li telo  
taso luka sina la mi kama sama ko  
uta sina li pana e namako

o tawa tawa tawa mi a  
mi wile olin  
o tawa tawa tawa e mi  
mi ken kama sin  
sina kama tawa  
lawa mi li kama usawi  
sina toki: “o tawa tawa tawa”  
li tawa sina e linja  
pi sike luka mi a  
mi ken ala utala  
sina sona  
tawa tawa sina li wawa tawa mi

tawa musi a  
li ken ala pini   
taso lon lawa mi la toki monsi

mi sitelen jan  
anu jasima  
anu sina  
anu mi?

ken la sona ni li lon ala nasin mi  
tenpo mute la mi sona e lon insa mi  
taso sina pakala e wawa sona mi  
sina pakala pi nasin sona mi

uta mi li kama ala kama laso?  
anu tan pilin mi la sinpin mi li loje taso?  
lukin sina la mi kama sama ko  
mi weka e sona mi li weka e kon 

o tawa tawa tawa mi a  
mi wile olin  
o tawa tawa tawa e mi  
mi ken kama sin  
sina kama li tawa  
li lawa e mi  
sina usawi  
li suwi  
o tawa tawa tawa  
o tawa sina e linja  
pi sike noka lawa mi a  
mi o tawa taso a  
sina sona  
tawa tawa sina li wawa tawa mi

mi o tawa  
mi o tawa  
mi o tawa  
mi o tawa