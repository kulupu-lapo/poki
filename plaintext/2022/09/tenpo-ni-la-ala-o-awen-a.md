---
title: tenpo ni la ala, o awen a!
original-title: Not Now, Not Now!
description: 'jan lili pi toki musi ni li wile pali e ijo mute. taso jan suli ale
  li toki e ni: "ala! o awen a!" jan li toki e ni tawa sina la, sina pilin ala pilin
  utala?'
authors:
- Rohini Nilekani
# - Ruchi Shah (illustrator)
translators:
- Miles Rodriguez
date: 2022-09-19
tags:
- StoryWeaver level 1
license: CC-BY-4.0
sources:
- https://storyweaver.org.in/en/stories/465770-tenpo-ni-la-ala-o-awen-a
---

![](https://storage.googleapis.com/static.storyweaver.org.in/illustration_crops/339/size7/af14cc9424214ff4a7b8413e00473442.jpg)

mi toki tawa mama meli mama e ni: "mi ken ala ken moku e moku sike?"

"ala a. tenpo suno kama la ken."

taso mi wile ala awen tawa weka pi tenpo ni.

---

![](https://storage.googleapis.com/static.storyweaver.org.in/illustration_crops/340/size7/c78c742bf091bd43b71e1d92124942b2.jpg)

mi toki tawa mama mije mama e ni: "mi ken ala ken musi poka jan pona mi?"

"ala. sina pini lape la ken a."

taso mi wile ala awen tawa weka pi tenpo ni.

---

![](https://storage.googleapis.com/static.storyweaver.org.in/illustration_crops/341/size7/58629a2e675e7ba4456fecf11db63b5d.jpg)

mi toki tawa mama meli e ni: "mi ken ala ken kepeken len sin ni?"

"ala a. mi mute li tawa la ken."

taso mi wile ala awen tawa weka pi tenpo ni.

---

![](https://storage.googleapis.com/static.storyweaver.org.in/illustration_crops/342/size7/75a30fb7aa74ea6e0528e8adfb18f912.jpg)

mi toki tawa mama mije e ni: "mi ken ala ken open e poki ni pi pona lukin?"

"ala. o awen a."

taso mi wile ala awen a.

---

![](https://storage.googleapis.com/static.storyweaver.org.in/illustration_crops/343/size7/9ae6eb29278eb1ae5e79d0000682ebe8.jpg)

tenpo ale la jan suli li toki e ni: "tenpo ni la ala, o awen a".

tan seme a?

tenpo pimeja ni la mi lape. mi pilin utala.

---

![](https://storage.googleapis.com/static.storyweaver.org.in/illustration_crops/344/size7/13eda5c389aca934c03c80eb552331aa.jpg)

tenpo suno kama li open. mi pini lape la mi tawa tomo seli. mama meli mama li toki e ni: "sina ken moku e moku sike ni."

---

![](https://storage.googleapis.com/static.storyweaver.org.in/illustration_crops/3452/size7/c30d145272741b7e60a3530a053d3dc9.jpg)

mama mije mama li toki e ni: "mi tu li ken musi."

mama meli li toki e ni: "sina ken kepeken len ni."

mama mije li toki e ni: "sina ken open e poki ni."

jan ale li toki e ni: "sina sike e suno! o pona a!"
