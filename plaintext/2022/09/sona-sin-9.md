---
title: 'SONA SIN #9 | News in Toki Pona'
description: 'lipu:

  https://docs.google.com/forms/d/e/1FAIpQLSec9AQifEhj6ufotgoS_bdg5bGJevyXTuzYUGC1ipiymR0wag/viewform

  https://liputenpo.org/lipu-tenpo-nanpa-moku/

  https://goodnews-magazin.de/patagonia-investiert-in-klimaschutz/

  https://www.goodnewsnetwork.org/worlds-first-non-polluting-ferry-sets-sail-from-marseille-france/

  https://www.transportenvironment.org/discover/worlds-first-carbon-neutral-ship-will-rely-dead-end-fuel/

  https://www.goodnewsnetwork.org/the-guam-kingfisher-could-soon-return-to-the-wild-after-a-30-year-absence-thanks-to-ambitious-scientists/

  https://www.bbc.com/news/live/uk-62842089

  https://www.tagesschau.de/newsticker/liveblog-ukraine-samstag-185.html

  https://www.zeit.de/politik/ausland/2022-09/kirgisistan-waffenruhe-gebrochen-tadschikistan-unruhen-tote?utm_referrer=https%3A%2F%2Fwww.google.com%2F



  sitelen:

  Either Public Domain, Self-made or listed here:

  By Louis Moutard-Martinhttp://ShipMania.jimdo.com/ - Own work, CC BY-SA 3.0, https://commons.wikimedia.org/w/index.php?curid=18905878

  By Walter Rademacher / Wikipedia, CC BY-SA 3.0, https://commons.wikimedia.org/w/index.php?curid=27770829

  By derivative work: Snowmanradio (talk)Guam_Micronesian_Kingfisher_at_Bronx_Zoo-8.jpg:
  Eric Savage - originally posted to Flickr as Guam Micronesian Kingfisher and uploaded
  to commons as Guam_Micronesian_Kingfisher_at_Bronx_Zoo-8.jpg, CC BY-SA 2.0, https://commons.wikimedia.org/w/index.php?curid=5468242

  By Pavel Kirillov from St.Petersburg, Russia - Brown tree snake (Boiga irregularis),
  CC BY-SA 2.0, https://commons.wikimedia.org/w/index.php?curid=46853510

  By Valerie Everett from Oak Ridge, USA - What a big beak you haveUploaded by Snowmanradio,
  CC BY-SA 2.0, https://commons.wikimedia.org/w/index.php?curid=10225880

  By Senedd Cymru / Welsh Parliament from Wales - Official opening of the Fourth Assembly,
  June 7 2011 / Agoriad swyddogol y Cynulliad newydd, 7 Mehefin 2011, CC BY 2.0, https://commons.wikimedia.org/w/index.php?curid=104693153

  By Viewsridge - Own work, derivate of Russo-Ukraine Conflict (2014-2021).svg by
  Rr016Missile attacks source:BNO NewsTerritorial control sources:Template:Russo-Ukrainian
  War detailed map / Template:Russo-Ukrainian War detailed relief mapISW, CC BY-SA
  4.0, https://commons.wikimedia.org/w/index.php?curid=115506141'
authors:
- jan Alonola
date: 2022-09-18
license: null
sources:
- https://www.youtube.com/watch?v=HzQia3rn-pk
notes: reformatted manually
---

toki a! ni li sona sin! tenpo ni la, mi - jan Alonola - li lon. mi jo e ijo mute tawa sina!

open la, mi toki e sona sin pona. pini la, mi toki e sona sin pi pona ala.

---

toki pona la, lipu sin pi jan ale pi toki pona li lon!

jan li wile kama sona e sona pi jan pona. ni la, o tawa lipu ni: https://docs.google.com/forms/d/e/1FAIpQLSec9AQifEhj6ufotgoS_bdg5bGJevyXTuzYUGC1ipiymR0wag/viewform

---

ilo Siko la, ma pona pi toki pona la, jan lawa sin luka wan li lon, o lukin:

---

<!-- https://liputenpo.org/lipu-tenpo-nanpa-moku/ -->

lipu tenpo nanpa moku li lon! tenpo ni la, toki moku mute li lon!

sina wile pali e sitelen, e toki tawa lipu tenpo la, o toki tawa mi!

---

<!-- https://goodnews-magazin.de/patagonia-investiert-in-klimaschutz/ -->

jan lawa pi kulupu esun Patakonija (Patagonia) li pana e kulupu esun ona. jan ni li jan Iwon Kuwina (Yvon Chouinard).

tenpo pini la, ona li tawa sewi lon nena suli. ona li wile e ni: kulupu esun Patakonija li pana e mani mute tawa pona ma. ma li pilin ike tan ijo mute. ni la, mani tan kulupu esun Patakonija li pona mute tawa ma.

tenpo sike wan la, kulupu li pana e mani pi mute ni: <!-- [ca. 100,000,000 $] -->

---

<!-- https://www.goodnewsnetwork.org/worlds-first-non-polluting-ferry-sets-sail-from-marseille-france/ -->

ma Kanse la, jan li pali e tomo tawa telo “La Méridionale”. tomo tawa telo ni li pana ala e kon ike. ilo li weka e kon ike ale <!-- (99.9%) -->. sina ken tawa lon tomo tawa ni lon telo suli Mesitewane.

<!-- https://www.transportenvironment.org/discover/worlds-first-carbon-neutral-ship-will-rely-dead-end-fuel/ -->

ma Tansi la, kulupu esun ante li wile pali e tomo tawa telo suli kin. taso tomo tawa telo ni li jo ala e jan, li jo e ijo. ona kin li pana ala e kon ike. tenpo sike kama la, tomo tawa telo ni li lon.

---

<!-- https://www.goodnewsnetwork.org/the-guam-kingfisher-could-soon-return-to-the-wild-after-a-30-year-absence-thanks-to-ambitious-scientists/ -->

ma Kan (Guam) la, tenpo pini la, waso Siwe (Guam kingfisher, sihek) li lon. taso tenpo pi pini lili en tenpo ni la, ona li lon ala tan ni: akesi linja tan ma ante li moku e ona.

taso jan li jo e waso Siwe. ni la, jan li wile pana e waso lon ma ante: ma Pamila (Palmyra Atoll). tenpo sike kama la, sin la, waso Siwe li lon
ma.

---

<!-- https://www.bbc.com/news/live/uk-62842089 -->

ma Juke la, meli lawa sewi li moli. nimi ona li jan Elisape nanpa tu, taso ma ale la, jan li toki taso “The Queen”.

ni la, jan lawa sewi sin li jan lili ona, li jan Sale nanpa tu wan<!-- (Charles III.) -->.

---

<!-- https://www.tagesschau.de/newsticker/liveblog-ukraine-samstag-185.html -->

ma Ukawina la, utala li lon tenpo mute. taso tenpo ni la, ma Ukawina li kama jo e ma mute tan ma Losi. taso ike la, utala ni la, jan mute <!-- (ca. 30,000) --> li moli, li weka tan ma Ukawina.

<!-- https://www.zeit.de/politik/ausland/2022-09/kirgisistan-waffenruhe-gebrochen-tadschikistan-unruhen-tote?utm_referrer=https%3A%2F%2Fwww.google.com%2F -->

kin la, ma Kikisan en ma Tasikisan la, utala lili li lon. ni la, jan mute li moli, li tawa weka tan ma ni.

---

o pilin ike ala. ma la, ike en pona mute li lon. sina wile la, mi tu li ken toki.

---

ni li sona sin! mi tawa, o tawa pona!
