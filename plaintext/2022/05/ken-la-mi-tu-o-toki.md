---
title: ken la mi tu o toki
description: jan Pesi li alasa sitelen lon tenpo sin.
authors:
  - asona
proofreaders: null
date: 2022-05-26
date-precision: day
tags:
  - "fan fiction"
  - English
original: null
license: null
sources:
  - https://archiveofourown.org/works/39233625
archives:
  - https://archive.ph/YFiqx
preprocessing: mi nasin Markdown e lipu open pi nasin HTML
accessibility-notes: null
notes: toki Inli li lon lipu ni
---

> !!! note
>
> 'sitelen' is always referring to photography-related things here.

jan Pesi en jan Sani li lon tomo sama. jan Pesi li pilin utala tawa jan Sani tan ni: tenpo pini la ike li lon. jan Pesi li sona e ni: jan Sani en jan Pesi o toki. taso toki li wile e wawa insa mute. jan Pesi li pilin ni: ona li jo ala e wawa insa ni.

jan Pesi li wile sitelen lon tenpo sin. taso ona li ken ala tan ni: sitelen ona pi tenpo ni li jo ala e... kon sama. tenpo pini la (tenpo pona la) sitelen ona li jo e kon pona. tenpo pini la sitelen pi jan Pesi li jo e jan pona ona a! taso tenpo ni la jan pona ona li weka. jan pona ona li pona. taso tenpo ni la jan pona li jan poka ala.

jan Sani li pali e pali pi tomo sona. jan Pesi li lon supa lape ona. taso tenpo ni la ona li lape ala. jan Pesi li lukin e ilo sitelen ona li pilin ni lon insa pi lawa ona: "mi o sitelen e seme?"

jan Pesi li sewi e ilo sitelen tawa lukin ona. jan Pesi li lukin e tomo ona kepeken ilo sitelen. ona li lukin e kasi e supa lape pi jan Sani e... jan Sani. jan Sani li lape lukin. jan Sani li pona.

jan Pesi li sitelen e jan Sani.

ilo sitelen li kalama.

jan Sani li kama lukin tawa jan Pesi. uta ona li sama nimi 'o'.

jan Pesi li toki e ni: "a."

> !!! note
>
> toki pona is a pretty cool constructed language with less than 150 words! if you're interested in languages at all i wholeheartedly recommend looking it up!!
>
> o pona e toki mi! sina sona ala e kon pi toki mi la o toki e ni tawa mi.  
> please correct my writing! if you don't understand something, please ask me to elaborate.
>
> written months ago but i finally thought about posting it. this tiny fic doesn't have much of a plot, basil is just kind of sitting there and thinking. he and sunny are rooming together? maybe? or theyre just sitting in a room i dont know man
