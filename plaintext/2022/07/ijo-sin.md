---
title: ijo sin
description: null
authors:
  - jan Lakuse
proofreaders: null
date: 2022-07-30
date-precision: day
tags: null
original: null
license: CC-BY-SA 4.0
sources:
  - https://docs.google.com/document/d/e/2PACX-1vRWok2SgBE8NCDcxds-LGpycTJYitKAxJgUiFP3Bow0yAKCHPopBCuBxNzVDK19Jh01zq_0dv4YXc7d/pub
  - https://wikisource.org/wiki/Kalama_sin/24
archives: null
preprocessing: null
accessibility-notes: null
notes: null
---

ijo ale, soweli ale, akesi ale, waso ale, pipi ale, kala ale, jan ale, kijetesantakalu ale, (ijo ante seme li lon...) sewi ale, anpa ale, supa ale, sinpin ale, kili ale, telo ale, ko ale, mi sona ala e ante ale... ni kin. taso, ale o toki. a a a. mi jan Lakuse. ni li kalama sin. a, tenpo kalama ni la mi taso li lon li toki li kalama tawa kute sina. wile la ni li ike ala, a a a.

a, taso, tenpo pi kalama ni la mi wile toki e ijo mute sin pi tenpo poka... sama ni: mi pilin e ni: sina jan pi toki pona la ken suli la sina wile sona e ijo ni. ona li ken musi mute tawa sina ale. kin la, n... kin la lon tenpo kama la jan pi... jan pi toki pona pi tenpo kama li ken kute e kalama mi ni li ken pilin e ni: "a... tenpo pini la ijo li lon, anu seme?" a, mi sona ala: tan seme la mi pali e ni. taso, a, lon. mi o open anu seme. mi o toki e ijo pi tenpo poka. nanpa wan la mi wile toki e ilo sin... ni li ma Seka. mi pana e nasin lon toki anpa. ma Seka li... a a. nimi Seka li tan "sitelen en kalama" la "sitelen kalama" la "se ka". ilo sin li sama lipu Jutu... [mu] taso, kulupu Kuko li lawa ala e ona. kulupu esun suil li lawa ala e ona. jan pona pi toki pona li lawa e ona. kin la sitelen tawa ale lon ma Seka li tawa ijo pi toki pona. ni la toki pona, ni li pona tawa sina la ken suli la ma Seka li pona tawa sina kin. ken la sina jan pali pi sitelen tawa. sina jan pali pi sitelen tawa la nasin li lon. sina ken kama e sitelen tawa ale sina pi ilo Jutu tawa ma Seka kin. wile la jan mute li kepeken ilo sin ni, tan ni: kulupu suli esun li ike. o sona! a, kin la kulupu Kuko li wile ala pona tawa sina. ona li wile e mani ale sina taso. a, ni la... kin la sina wile lukin ala e sitelen tawa ante, taso sina wile lukin e sitelen tawa pi toki pona li wile lukin e sitelen tawa ale pi toki pona [la] mi pilin e ni: ni li ken pona mute: ijo ale li lon ma Seka. ni li ken pona mute. a! ni la, o tawa ma Seka, o lukin. tenpo ni la sitelen tawa pi mute lili taso li lon. mi pilin e ni: tenpo kama la sitelen tawa mute mute mute li ken lon li ken pona mute, a, li ken... mi sona ala - tenpo la mi lon ma - mi kepeken ilo Jutu la mi pilin e ni: mi lukin a- mi wile alasa e sitelen tawa sin pi toki pona la ni li wile e pali wawa. mi o sona e nimi. mi o sitelen... mi o alasa e nimi "toki" taso, anu mi o alasa e nimi "pona" taso la tenpo la a, sitelen tawa pi toki ante kin li kama, anu seme - nimi "toki" li nimi "tenpo" lon... n, nimi, a... toki Nijon la nimi "toki" li toki e ni: "tenpo". a, ni la, kon li ante lon toki ante anu seme. ni la sina wile alasa e sitelen tawa pi toki pona taso la ni li ken ike lili. taso mi pilin e ni: ma Seka la ale li kama pona! jan ale o tawa ona! tan seme la jan pi mute lili taso li tawa ona lon tenpo ni? mi sona ala. taso, a a a. o tawa ma Seka! ni li ijo nanpa wan, a a. nanpa tu. n. a, a a. lon la ken la ni li ijo pi suli mute tawa mi taso, a a. ken la ni li suli ala tawa jan ante. taso mi pilin e ni: jan mute pi toki pona li pali e ijo pi toki pona la pali ona li tawa ante toki taso. jan ala li pali e lipu sin pi toki pona taso, anu seme? jan ale li pali lipu *kepeken* nasin pi toki pona. ni li ike tawa mi la mi kama e utala. utala ni la jan li ken sitelen. jan li kama sitelen e lipu ante mute sin pi toki pona taso. ale o toki ala, li kama pana tawa mi... a la sina ale li ken lukin e lipu ale ni lon lipu... nimi ona li utala.pona.la mi kama pana e nimi ni kin lon anpa la sina ken lukin. a, tenpo ni la sina ale li ken lukin e lipu pona ni, lon ni a. a, o sona e ni: lipu ale ni li pona mute li musi mute la sina wile lukin e ijo... a ken la o kama lukin kepeken toki pona. o kama lukin e lipu pi toki pona taso. a a. a, sitelen... nimi mute li lon sin... nimi mute li lipu. o sona e ni a. n. ni li pona mute tawa mi. mi wile e ni: jan mute li ken lukin tan ni... jan pali wawa li lon kulupu pi toki pona. mi pilin wawa a tawa ni. taso, a, ijo nanpa tu wan li seme? ona li suno pi toki pona. a, suno pi toki pona li tenpo kulupu pi toki pona. jan mute li kama li kulupu li musi li toki li pali pi toki pona lon poka, li musi pi toki pona lon poka. jan mute pi kalama musi li kama mu tawa jan lukin... a, ijo ante seme... jan sona pi toki pona li kama pana e sona. a, suno pi toki pona li pona mute. ona li lon ala ma. ona li lon ilo taso. a, mi pilin e ni: sina ken lukin kepeken ilo Jutu, anu sina kama lon ilo Siko, taso lon la mi sona pona ala. mi sona e ni: kulupu pali pi suno pi toki pona li awen kama sona e ni: ona li wile kepeken nasin seme lon lukin lon kute... ilo li nasa mute anu seme... ni la jan li pali wawa e nasin pona ilo. a, taso mi pana e nasin tawa suno pi toki pona lon toki anpa. sina wile kama sona e ijo sin li wile kama sona e tenpo e ni: "jan seme li kama" la o lukin lon toki anpa. a, kin la mi o toki e tenpo anu seme? suno pi toki pona li kama lon tenpo mun nanpa LTW lon tenpo suno nanpa LW anu LT. nasin tenpo li ante lon ma ante anu seme... ni la sina ken lukin e lipu la lipu li kama toki e tenpo pona tawa sina. a, lon! taso ona li toki pona li pona mute. wile la jan mute li ken kama li ken lukin li ken musi. a, tenpo lili taso la tenpo pi toki pona li lon anu seme? a, ni la suno pi toki pona li musi mute tawa mi. wile la jan mute li kama li ken kama sona pona pi toki pona lon poka, anu seme. a, taso! ijo nanpa tu tu li... a! tenpo kulupu lon ma Win. mi wile toki lili e ni. sina sona ala e ni la jan li kama e tenpo kulupu lon ma Elopa, lon ma Win. a, ni li lon tenpo sama pi suno pi toki pona. ni la sina lon ma Elopa li sona ala e ni: jan li kama kulupu... [la] o sona e ni: tenpo kulupu li lon! a sina wile kama sona e ante la mi sona ala... ken la sina ken kama lon kulupu, a "ma pali pi toki pona" li ken wile sona tan jan. taso, a tenpo kulupu li kama lon ma Win. jan Ke Tami li kama e ona la sina lon ma Elopa li wile kama toki pona lon poka pi sijelo jan, la tenpo ni li kama. a, sina ken kama lon kulupu ni anu seme? ni li ken musi mute. a, taso, tenpo - ijo nanpa luka wan - anu, nanpa luka... mi o kama toki e ijo nanpa luka anu seme? ni li musi mute, a... a a. n, a a a. ala[?] li nasa mute kin... o sona e ni: mi jan pi toki Epelanto ala. mi o toki wawa e ni. a, nasin pi toki Epelanto li pona suli ala tawa mi. taso, a, a a a. a, tenpo poka la lipu - jan li pali - jan Pensa li pali e ante toki pi lipu pu. ona li ante toki e lipu pu tan toki Inli tawa toki Epelanto. kin la tenpo kulupu suli pi toki Epelanto li lon ma Kanata. mi kin li lon ma Kanata. ni la mi tawa kulupu lon poka pi jan Sonja, a a a, li kama toki e ijo pi toki pona kepeken toki Epelanto lon kulupu ni. a, nimi ona lon toki Epelanto li [mu]. mi kama lon ni. ni la mi sona ala. ken la sina wile toki pona... anu ken la sina jan pi toki Epelanto li wile toki pona. ken la sina tawa tenpo kulupu ni li wile kama sona e jan Sonja e mi la sina ken ni! mi tu li kama lon! a a a. tenpo mute la sina ken alasa e mi tu lon poka pi esun lipu. lon toki Epelanto. ni li [mu]. a, taso ni li kama lon tenpo kama poka! nasa mute! a, taso jan ale o sona e wawa pi toki pona. toki pona li wawa. sina ken kepeken ona lon ma. toki pona li pona - mi - mi toki nasa... mi pilin wawa tan ni: mi ken kepeken toki pona lon ma lon poka jan. mi sona ala toki e ijo ante. taso, sina lon ma tomo Moleja li wile toki la o toki tawa mi. ken suli la mi tu li ken kama toki tawa sama. a, taso, lon! ni li ale. ale o pona!

kalama sin ni li lili. taso wile la sina ken kama sona e ijo mute sin pi toki pona. a, awen la, sina wile toki e ijo pi kalama sin e ijo pi toki pona la o kama lon kulupu "ma pali pi toki pona". o toki e wile sina tawa pali. mi ken pana e kalama pi uta sina tawa ale! a a. taso, a! ni li ale. jan ale o awen pona. ale o awen pona.