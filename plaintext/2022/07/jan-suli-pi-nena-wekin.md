---
title: jan suli pi nena Wekin
description: null
authors:
  - jan Eli
proofreaders: null
date: 2022-07-04
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0014seli.pdf
  - https://liputenpo.org/lipu/nanpa-seli/
  - https://commons.wikimedia.org/wiki/File:Lipu_tenpo_nanpa_seli_-_nena_Wekin.png
archives: null
preprocessing: null
accessibility-notes: null
notes: null
---

ma tomo mi la jan mute li toki e toki ni tawa jan lili. toki ni li toki e ni: nena Wekin en nena Eka li lon tan seme?

jan suli pi nena Wekin li pilin ike tawa jan pi ma tomo Suwepewi (Shrewsbury) li wile moli e jan ale pi ma tomo Suwepewi. jan suli ni li jo e ma mute li tawa ma tomo Suwepewi. ona li lon ma tomo Weliton (Wellington) la ona li toki tawa jan pali pi len noka. jan pali ni li jo e len noka mute li wile pona e len noka. jan suli li toki tawa jan pali ni e ni: “mi tawa seme tan mi lon ma tomo Suwepewi? mi wile moli e jan ale pi ma tomo Suwepewi”. jan pali toki e ni: “tawa pi ma tomo Suwepewi li suli mute. mi tawa ma tomo Suwepewi la mi pakala e len noka mute!”.

jan suli li wile ala awen tawa li pana e ma mute ona tawa poka pi ma tomo Weliton. ona li pana kin e ma pi len noka ona tawa poka ni.

tenpo ni la nimi pi ma ni li nena Wekin (The Wrekin) li nena Eka (Ercall Hill).

![nena Wekin](https://upload.wikimedia.org/wikipedia/commons/d/d7/Lipu_tenpo_nanpa_seli_-_nena_Wekin.png)