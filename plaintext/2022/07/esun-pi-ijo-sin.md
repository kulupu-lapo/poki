---
title: ante toki pi AU MAGASIN DE NOUVEAUTES (esun pi ijo sin)
description: null
authors:
  - jan Epen
proofreaders: null
date: 2022-07-16
date-precision: day
tags: null
original:
  title: “AU MAGASIN DE NOUVEAUTES”
  authors:
    - 李箱
license: CC-BY-SA 4.0
sources:
  - https://github.com/lipukule/site/blob/main/content/post/2022-07-16-ante-toki-pi-au-magasin-de-nouveautes-esun-pi-ijo-sin.md
  - https://lipukule.org/post/2022/07/16/ante-toki-pi-au-magasin-de-nouveautes-esun-pi-ijo-sin/
archives: null
preprocessing: null
accessibility-notes: null
notes: See https://en.namu.wiki/w/%EA%B1%B4%EC%B6%95%EB%AC%B4%ED%95%9C%EC%9C%A1%EB%A9%B4%EA%B0%81%EC%B2%B4 for more information on the original
---

mi ante e toki pi toki lili “AU MAGASIN DE NOUVEAUTES” tan jan Isan. sina ken pilin e ni: ona li nasa lili. jan Isan li pali ala e toki lili kepeken lawa pi toki lili. ona li lukin pali e ona kepeken nasin sin. toki ni li lon kulupu pi toki lili “leko pi pali tomo pi pini ala”. mi wile pana e toki lili ante lon kulupu ni.

# AU MAGASIN DE NOUVEAUTES (lon esun pi ijo sin) tan jan Isan

lekopiinsalekopiinsalekopiinsalekopiinsaleko  
lekopitawasamasikepitawapilekopitawasamasikepitawapilekopitawasamasike  
janlilukinekonpikopiwekapipilonnasintelo, nasinnilakopiwekapipilitawa  
masikelikamalontanijosamapimasikepikamalontanmasike  
lennokapiunpaala(nimionalijanWasu)  
lenpitelolojesijeloala,kulepisinpinsinalisamanokawaso  
pilinsulilitawasikenanpatuwanlekotansikenanpawanleko  
telokontankulupuKosipitawatantenposelipimaMasejulilukinetenpopiletelililonmaAsija  
tomotawakonlitawalonsewilaso.tomonilasitelen"misikekepimolipipi"lilon  
makasilililonsewitomo.melilipalisamasoweli  
sitelensonapitawaanpalitawapalisasupalinjasamapalisasupa  
sitelen"XII"lonsiketenpolasunolonpinipitenposunolitawaanpa,sunonilatelolilon  
tokipiinsapilupapiopenalapiinsawasopiinsapitokiikepiinsalupapiinsalupa  
lupapitomomokulamijeenmelilikamalontenponilitawanasinpionawan  
lekosuwipitelokulelasolilontomotawapisiketuwan  
lennokapijanutalalianpaelipunimi. kasipilonalalitawalonsupa  
janpitawaanpapitawasewipitawaanpapitawasewili  
janpitawasewialapitawaanpaalapitawasewialapitawaanpaala  
sijeloanpapimelinilisamasijelosewipimijeona(mipilinikelipilinike)  
pokilekoliopentawakepekennoka(onalimonsutatawami)  
pokapiiloselila"tawapona"litawasewi  
selotomolatelolianpa. tawapikulupupikalasuno

mi sona e ni: jan mute li ken ala lukin e ona. tan ni la mi sitelen e ona kepeken lawa pi toki pona.

# AU MAGASIN DE NOUVEAUTES (lon esun pi ijo sin) tan jan Isan

leko pi insa leko pi insa leko pi insa leko pi insa leko  
leko pi tawa sama sike pi tawa pi leko pi tawa sama sike pi tawa pi leko pi tawa sama sike  
jan li lukin e kon pi ko pi weka pipi lon nasin telo, nasin ni la ko pi weka pipi li tawa  
ma sike li kama lon tan ijo sama pi ma sike pi kama lon tan ma sike  
len noka pi unpa ala (nimi ona li jan Wasu)  
len pi telo loje sijelo ala, kule pi sinpin sina li sama noka waso  
pilin suli li tawa sike nanpa tu wan leko tan sike nanpa wan leko  
telo kon tan kulupu Kosi pi tawa tan tenpo seli pi ma Maseju li lukin e tenpo pi lete lili lon ma Asija  
tomo tawa kon li tawa lon sewi laso.tomo ni la sitelen "misikeke pi moli pipi" li lon  
ma kasi lili lon sewi tomo.meli li pali sama soweli  
sitelen sona pi tawa anpa li tawa palisa supa linja sama palisa supa  
sitelen "XII" lon sike tenpo la suno lon pini pi tenpo suno li tawa anpa,suno ni la telo li lon  
toki pi insa pi lupa pi open ala pi insa waso pi insa pi toki ike pi insa lupa pi insa lupa  
lupa pi tomo moku la mije en meli li kama lon tenpo ni li tawa nasin pi ona wan  
leko suwi pi telo kule laso li lon tomo tawa pi sike tu wan  
len noka pi jan utala li anpa e lipu nimi. kasi pi lon ala li tawa lon supa  
jan pi tawa anpa pi tawa sewi pi tawa anpa pi tawa sewi li  
jan pi tawa sewi ala pi tawa anpa ala pi tawa sewi ala pi tawa anpa ala  
sijelo anpa pi meli ni li sama sijelo sewi pi mije ona (mi pilin ike li pilin ike)  
poki leko li open tawa kepeken noka (ona li monsuta tawa mi)  
poka pi ilo seli la "tawa pona" li tawa sewi  
selo tomo la telo li anpa. tawa pi kulupu pi kala suno

## lipu ante

[toki lili lon toki Anku](https://ko.wikisource.org/wiki/%EA%B1%B4%EC%B6%95%EB%AC%B4%ED%95%9C%EC%9C%A1%EB%A9%B4%EA%B0%81%EC%B2%B4/AU_MAGASIN_DE_NOUVEAUTES)

[toki lili lon toki Inli](https://en.wikisource.org/wiki/Translation:Architectonic_Infinite_Cube/AU_MAGASIN_DE_NOUVEAUTES)[toki lili lon toki Inli](https://en.wikisource.org/wiki/Translation:Architectonic_Infinite_Cube/AU_MAGASIN_DE_NOUVEAUTES)
