---
title: jan Uluka li pilin ike
description: null
authors:
  - Yves Prudhomme
proofreaders: null
date: 2002-10-10
date-precision: day # posted onto the yahoo forums. http://forums.tokipona.org/viewtopic.php?t=70
tags:
  - poem
original: null
license: All Rights Reserved
sources:
  - https://www.oocities.org/yves_prudhomme/toki_pona/jan_Uluka_li_pilin_ike.html
archives:
  - https://web.archive.org/web/0/http://www.geocities.com:80/yves_prudhomme/toki_pona/jan_Uluka_li_pilin_ike.html
  - https://github.com/davidar/nltk-tp/blob/master/Corpus/GeocitiesRecovered/Yves%20Prudhomme/Yves%20Prudhome%20Uluka.txt
preprocessing: 'mi ante e nimi pakala "kawa" tawa nimi pona "lawa".'
accessibility-notes: null
notes: 'Viktoro li ante e nimi "Uluk" tawa nimi "Uluka".'
---
jan Uluka wan li pana e telo oko.  
jan Uluka li wan, li pilin ike.

jan Uluka ni li wile e seme?

seli li pona tawa jan Uluka.  
moku e luka jan li pona tawa jan Uluka.  
pali e lupo pi sinpin jan li pona tawa jan Uluka.  
anpa e kiwen tawa lawa jan li pona tawa jan Uluka.  
tu e lawa jan li pona tawa jan Uluka.

jan Uluka li wile kute e kalama musi utala.  
jan Uluka li wile lukin e telo loje pi jan lili mute.

akesi jelo li jan pona pi jan Uluka.  
pipi pimeja en loje li jan pona pi jan Uluka.  
pipi mute li pona tawa jan Uluka.

ijo palaka li pona tawa jan Uluka.  
ijo jaki li pona tawa jan Uluka.  
jan moli li pona tawa jan Uluka.  
tenpo pimeja li pona tawa jan Uluka.

jan Uluka li wile palaka seli e tomo jan.  
jan Uluka li wile moku e luka jan wan.

taso ala!

utala li lon ala a!  
kulupu utala li lon ala a!  
pimeja kin seli li lon ala a!  
jan Uluka li jo ala e ilo utala wan!

tenpo suno li lon. suno mute li lon!  
suno li pana e seli tawa selo pi jan Uluka!  
kaso li lon! waso mute li lon!  
waso mute li pana e kalama musi waso!

ni li pona ala tawa jan Uluka!

jan Uluka li wile e luka jan insa uta.  
jan Uluka li pilin ike.