---
title: olin li tawa jan ale
authors:
- jan Sotan
date: 2016-06-08
tags:
- music
license: null
sources:
- https://www.youtube.com/watch?v=tAepWWMxr2k
preprocessing: Tags such as "Verse", "Chorus", "Bridge" are marked with brackets.
---

[musi #1]

jan mute li pilin e ni: meli en mije li wile  \
olin e ante. taso mi toki e ni: tan seme?  \
jan mije li ken ala olin e mije anu seme?  \
jan li lukin ike, la jan sewi li pilin ike,

ike mute. jan li nasa. ale li sona. tenpo pini la  \
mi sona ala e ni. mi wile sona, kama sona.  \
sona li suli li pona. taso jan mute li sona ala  \
e ni: mije seme li olin e mije? a! (mije ni li pona kin.)

jan li wan. jan wan li sama ala jan ante wan.  \
jan ala li ken lawa e pilin ona. o pakala!  \
sina meli, la sina wile, la o uta e meli sina!  \
o pilin ike ala tan pilin utala pi jan nasa!

olin li pilin pi pona mute a! pilin sama li lon ala.  \
ni li ike ala ike: jan li olin e jan?  \
jan li mije anu meli. jan olin li ken ali.  \
musi ni li pini ala. taso musi nanpa wan li pini.

[sike]

olin li tawa jan ali.  \
sina ken ala ante e olin.  \
pilin utala li lon pilin,  \
la sina wile pilin e ike.

[musi #2]

tenpo pini la mi sona e jan mije lon  \
poka tomo mi. ona li pona li lon tomo  \
kepeken mama lete. mama li olin ala,  \
la jan ni li lukin tawa olin kepeken mije wawa.

ona tu li lon ma, la len ona li lon anpa.  \
ona tu li lon ma, la palisa ona li wawa.  \
ona tu li lon ma, la jan wan li lukin e ona,  \
la ona tu li tawa. tenpo kama la mije wawa

li mije weka. jan pi tomo poka li pilin ike.  \
mi tawa ona, la mi toki lon tenpo mute,  \
la mi kama olin e ante. mi olin e sama,  \
la mama ona li kama sona, la mije mi li tawa weka kin.

mi mute li ken ala toki. mi mute li ken ala lukin.  \
mi mute li ken ala pilin. mi mute li wile moli.  \
tenpo suno wan la mi mute lukin e sama,  \
la mi lukin tawa nena weka, li tawa moli anpa.

[sike]

olin li tawa jan ali.  \
sina ken ala ante e olin.  \
pilin utala li lon pilin,  \
la sina wile pilin e ike.

[pini]

jan li pilin utala tan sina, la o lukin weka taso. jan ni li nasa. sina ken ala pali e ijo. taso sina ken olin. olin li pona. ni li suli taso.