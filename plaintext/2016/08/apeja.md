---
title: apeja
description: null
authors:
- jan Sotan
translators: null
proofreaders: null
date: 2016-08-14
date-precision: day
tags:
- poetry
- read-aloud poetry
original: null
license: All Rights Reserved
sources:
- https://www.youtube.com/watch?v=sO6YEBXLpsk
archives: null
preprocessing: null
accessibility-notes: null
notes: null
---

apeja

meli en mije kin en   \
palisa moli mute  \
en unpa en pali li  \
pona mute tawa mi.

mi sona e sona kin  \
pi lawa pimeja pi  \
ma anpa. lon anpa pi  \
ma pi mi mute suli.

mi sona e ijo kin.  \
jan pi mute lili li  \
sona e nimi mute  \
pi musi li ike.

tenpo pini mute la  \
mi olin. mi pakala  \
e ali. "telo nasa  \
o, pona e lawa mi!"

la mi moku li moku e  \
telo nasa e kon.  \
telo nasa taso li  \
pake e nasa pilin.

jan sewi li lon ala  \
lon? jan mute li kama  \
lon, la jan li unpa e  \
luka ona e ante.

lawa jan li pakala  \
li kama tawa weka.  \
la ona li ijo lili
mute. ona li moli.

tan ni la lawa jan  \
li moli li lon ala.  \
tan ni la jan li sama  \
sijelo moli tawa.

mi kin. mi moli lon kon.  \
mi jan Sotan li lon  \
ma Mosijo. taso ken  \
la mi kama anpa len.