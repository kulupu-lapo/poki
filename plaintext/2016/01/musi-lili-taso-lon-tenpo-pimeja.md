---
title: musi lili taso lon tenpo pimeja
authors:
- jan Sotan
date: 2016-01-23
license: All Rights Reserved
sources:
- https://www.youtube.com/watch?v=Wjlewm7rojY
preprocessing: Section headers are wrapped inside square brackets.
---

[toki]  \
ona li musi tenpo pimeja la  \
sina wile ala kute e ni lon tenpo suno.  \
ona li akersi ala li ike ala.  \
ona li e… musi lili tan mi taso.

[musi #1]  \
ni li tenpo pimeja. ni li pimeja lon ma.  \
sina ken ala kute e kalama.  \
jan ante li lape. taso mi sitelen e ijo.  \
mi wile sona e ni: ona li seme lon

tenpo kama la ken la mi awen e kalama ni.  \
ken la mi pali e pilin ike tawa mama mi.  \
noka mi li kiwen ala. noka mi li ko taso.  \
pilin mi li suwi ala. pilin mi li kiwen. taso

mi ken pilin e ali. mi ken pilin e pilin sina  \
e kon sina e olin sina e kalama pi kulupu sina.  \
mi wile lape. ona li tenpo pimeja.  \
tenpo suno li kama tawa la mi wile e wawa ala.

ni li nimi mute a. oko mi li loje kin.  \
lawa mi li jo ala e wawa. ona li ike.  \
ni li kule ala. mun taso li ante–walo.  \
mi wile mute lape. taso mi jo ala e ilo.

"lawa pi esun o, open e lupa ni!  \
mi wile moku e palisa moli lon tenpo ni.  \
mi wile mute moku. mi ken ala pali e ni  \
la tenpo kama la mi pana weka e lawa mi."

[sike]  \
ona li musi lili taso lon tenpo pimeja.  \
ona li tenpo pimeja la wawa li tawa weka.  \
kule pi kasi kiwen li ken laso anu walo.  \
mi sona ala e kalama ni. ken la ona li waso.  \
jan pona li lape. jan nasa ni li sitelen.  \
mi wile pali e ni. taso lon nasin seme?  \
mi moku e kili. ona li ike. pakala!  \
mi moku e telo walo. ona li pona. o mama…!

[musi #2]  \
mi pilin wawa ala. [tan ni la] mi wile e lape.  \
"mi monsuta li ala suwi" – ona li musi ante.  \
soweli suwi mi li lape kin.  \
meli mi lon tenpo pini li lape kin.

taso mi lon supa la linja mi li nasa.  \
mi jo ala e moku. mi wile alasa.  \
mi moku e ala la mi moli lon tenpo kama.  \
la noka en luka mi li lete e weka

tan sewi mi. monsi mi li lukin e kon laso.  \
tomo moli anpa ma la mi jan ala taso.  \
mi wile ala e ni la mi wile lape lon  \
tenpo ni. mi wile lukin sike e suno jelo.

ona li kon nasa taso li suli ala.  \
mi kama lape. akesi ala anpa supa.  \
mi pilin ala lete lon len lape.  \
mi kute e kalama. ona anu jan li seme?

[musi awen]  \
ona li seme?  \
o! ona li soweli mi taso.  \
sina wile ala wile lape kin?  \
o kama tawa ma ni!  \
ni li ma wan tawa sina lon supa mi.  \
lape pona! o, soweli suwi mi!

[sike]  \
ona li musi lili taso lon tenpo pimeja.  \
ona li tenpo pimeja la wawa li tawa weka.  \
kule pi kasi kiwen li ken laso anu walo.  \
mi sona ala e kalama ni. ken la ona li waso.  \
jan pona li lape. jan nasa ni li sitelen.  \
mi wile pali e ni. taso lon nasin seme?  \
mi moku e kili. ona li ike. pakala!  \
mi moku e telo walo. ona li pona. o mama…!