---
title: suno nanpa wan
authors:
  - kala pona Tonyu
date: 2021-12-07
tags:
  - original
  - music
  - lyrics
license: null
sources:
  - https://www.youtube.com/watch?v=bLwqfGEJOt4
  - https://www.youtube.com/watch?v=v6TmlFqiZ-M
  - https://www.youtube.com/playlist?list=OLAK5uy_mBCpWW0nBqmBcCHGIYCKCFzTI7whhB4W8
  - https://open.spotify.com/track/5nPDuhUi5LjOnKKcPowXDA
preprocessing: Section headers are wrapped inside square brackets.
---

\[musi #1]  \
nasin lon li nasin nasa  \
jan pona tu li ken pakala  \
mi ken ala ken open sin e  \
nasin tawa sina?

sewi laso li ken anpa  \
ma li ken pimeja  \
mi wile awen alasa  \
e apeja sina

\[kama sike]  \
sina lukin ala lukin e mi lon selo pi oko sina?  \
sina pilin ala pilin e mi lon selo pi ale sina?

\[sike]  \
lon tenpo lili la suno li pimeja  \
taso mi wile awen lukin tawa sina  \
o awen tawa mi  \
mi o pake ala

ma sike suli la mi tu li lon weka  \
taso o sona e ni: tenpo li ken kama  \
o awen, jan pona o  \
olin li suli wawa li ken pona

\[musi #2]  \
mi toki wawa tawa sina, taso  \
toki mi li ko lon kon  \
nimi open pi poki sina  \
la mi sona ala

tenpo ike li weka pini  \
mi ante, mi jan sin  \
o lukin tawa jasima  \
la sina ken sona

\[kama sike]  \
sina lukin ala lukin e mi lon selo pi oko sina?  \  \
sina pilin ala pilin e mi lon selo pi ale sina?

\[sike]  \
lon tenpo lili la suno li pimeja  \  \
taso mi wile awen lukin tawa sina  \  \
o awen tawa mi  \  \
mi o pake ala

ma sike suli la mi tu li lon weka  \  \
taso o sona e ni: tenpo li ken kama  \  \
o awen, jan pona o  \  \
olin li suli wawa li ken pona

\[ante]  \
mi ken la mi o tawa tenpo pini  \  \
mi o ante e nasin mi  \  \
mi o weka e ike mi  \  \
ijo pona taso li tawa sina  \  \
pali mi la mi pakala

mi ken la mi o ante e ale ni  \  \
mi o pona tawa sina  \  \
mi o pilin ike ala  \  \
tan seme la ni li tawa sina  \  \
pali mi la mi pakala suli

\[sike]  \
lon tenpo lili la suno li pimeja  \
taso o sona e ni: lon tenpo kama la  \
ale li ken pona  \
mi ken kama pona

ma sike suli la mi tu li lon weka  \
taso mi awen alasa lon poka sina  \
o awen, jan pona o  \
mi ken kama jan sin tawa sina
