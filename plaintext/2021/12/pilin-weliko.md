---
title: pilin Weliko
description: wenta nasin esun li weka e sona pi suli lili ona.
authors:
  - jan Usawi
proofreaders: null
date: 2021-12-22
date-precision: day
tags:
  - music
  - pop
original: null
license: CC BY-SA-NC 4.0
sources:
  - https://janusawi.bandcamp.com/track/pilin-weliko
  - https://www.youtube.com/watch?v=m-OwgUBjBuw
archives: null
preprocessing: null
accessibility-notes: null
notes: null
---

toki mi la  \
mi jo ala e nimi  \
pi pilin nasa ni  \
sama ni: mi wile e kili  \
lawa mi li sike sike  \
tan pali ike ike  \
o pana e misikeke  \
insa mi li pakala  \
tan seme a?  \
lon anpa tan kalama wawa  \
ona li toki e ni:

mi ken ala lawa e lawa mi  \
mi ken ala pilin e pilin mi  \
mi ken ala kepeken ale mi  \
o pana e nimi esun tawa monsuta sin ni  \
a, ni li pilin Weliko

noka mi li *d-rmm d-rmm*  \
sama ma utala  \
tomo tawa li *v-rmm v-rmm*  \
o weka! mi tawa  \
pilin mi li sike sike  \
ale mi li ike ike  \
o moli e mi anu seme!  \
a mama! pakala!  \
o pana e namako, namako  \
tawa tenpo ni:  \
insa mi ken ala kama jo e namako sin  \
musi nasa ni li moku e ale  \
mani li ale  \
sina sona ala e ni la  \
mi mute li anpa e sina

nasin ni la  \
mi jo ala e nimi  \
mi wile kama wawa  \
mi wile kama mi  \
taso tomo ni li lili  \
mi pilin lape  \
mi wile lape la  \
mi pali mute  \
tan seme a?  \
jan seme li sona kamalawala?  \
ona li toki e ni:

mi ken ala lawa e lawa mi  \
mi ken ala pilin e pilin mi  \
mi ken ala kepeken ale mi  \
mi ken ala anpa tan tenpo ni

toki mi la  \
mi jo ala e nimi  \
pi pilin nasa ni  \
sama ni: mi wile e kili  \
lawa mi li sike sike  \
tan pali ike ike  \
o pana e misikeke  \
insa mi li pakala

lukin ona la  \
mi jo ala e nimi  \
mi ijo pi pali mi  \
mi ilo nanpa sin  \
selo la mi jan sewi  \
insa la mi akesi  \
ni li lon ala, li lon ala  \
ni li pilin Weliko