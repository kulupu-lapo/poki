---
title: jan lawa pona  # kalama: jan lawa pona
original-title: Good Kind Wenceslas
authors:
  - null
translators:
  - jan Ke Tami
date: 2021-12-13
tags:
  - translation
  - song
  - lyrics
  - folk song
  - christmas
  - carol
license: CC BY 4.0
sources:
  - https://janketami.wordpress.com/2021/12/13/kalama-jan-lawa-pona/
  - https://www.youtube.com/watch?v=6Qg5PYE_8qI
---

jan lawa Wasa pona li lukin e ma lete.  \
tenpo suno sewi nanpa tu la ma li walo.  \
lukin la jan li lon ma li jo e mani lili,  \
li wile e seli li alasa e ijo tan ni.

“jan pali mi o awen, o pana e sona:  \
jan ma ni li jan seme, li lon tomo seme?”  \
“jan lawa o, tomo ona li lon weka mute,  \
li lon noka nena ma, lon poka pi ma kasi.”

“o kama e moku pona, e kiwen kasi kin.  \
mi tu li pana la ona li ken moku pona.”  \
jan pali en jan lawa li tawa lon nasin wan  \
li tawa lon kon wawa utala pi lete ike.

“lawa o, pimeja en kon kin li kama wawa.  \
wawa pilin li weka la mi ken ala tawa.”  \
“jan mi o, lon monsi mi, lon lupa tan noka mi.  \
tawa li lon insa ni la lete li ike lili.”

ona li tawa lon lupa noka pi jan lawa.  \
seli li kama tan lupa pi jan lawa sewi  \
tenpo ale la jan pona o awen e sona ni:  \
sina pana e pona la pona li tawa sina.
