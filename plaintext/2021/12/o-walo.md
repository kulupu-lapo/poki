---
title: o walo
authors:
  - Nardi
date: "2021-12-29"
tags:
  - original
  - music
  - lyrics
  - winter
license: null
sources:
  - https://www.youtube.com/watch?v=CBpk6yb_sxo
  - https://music.apple.com/song/o-walo/1602252746
  - https://www.amazon.com/music/player/albums/B09P8VJ7TF
  - https://www.boomplay.com/songs/79274068
  - https://www.deezer.com/album/283281852
  - https://www.last.fm/music/NARDI/_/o+walo
  - https://open.spotify.com/track/4fsz1cEPxtmelWqHxAxUya

  # lyrics:
  - https://lyricstranslate.com/nardi-o-walo-lyrics.html

  # reposts:
  - https://play.anghami.com/song/1039035840
  - https://www.iheart.com/artist/nardi-96026/albums/winter-break-ii-155097703/

  # covers:
  - https://open.spotify.com/track/5e2kpjCLBHw5P3oO0mq1av  # by pata powe
---

sina jan  \
pona mi la, jan  \
mute li kama  \
li tawa mi li wile tan  \
mi e sina la,  \
ni li pakala  \
sina o awen poka  \
mi la, ni li pona a  \
o insa tomo  \
poka mi  \
sewi li kama walo  \
lon tenpo ni

sewi sewi o  \
o walo  \
o selo e tomo  \
o walo  \
o walo e ma e kon

lete li  \
misikeke mi  \
mi jo e telo lete  \
pi sama akesi  \
taso, olin  \
li seli e mi  \
li sewi e pilin mi  \
tawa ni  \
kon walo lon sewi  \
o kama lon ni

sewi sewi o  \
o walo  \
o selo e tomo  \
o walo  \
o walo e ma e kon  \
e ma e kon  \
o walo  \
o selo e tomo  \
o walo  \
o walo e ma e kon

o walo e kasi suli  \
o walo e ma tomo  \
jan lili o tawa musi  \
o pali e jan ko  \
kalama ala  \
sina en mi  \
li pilin sama  \
lon tenpo ni  \
ni li pona  \
tawa mi  \
walo e lete ona  \
tan sewi

sewi sewi o  \
o walo  \
o selo e tomo  \
o walo  \
o walo e ma e kon  \
e ma e kon  \
o walo  \
o selo e tomo  \
o walo  \
o walo e ma e kon
