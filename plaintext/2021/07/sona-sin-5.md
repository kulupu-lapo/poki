---
title: 'SONA SIN #5 | News in Toki Pona'
description: "suno pi toki pona: https://tp.lcp.su/suno/\n\nmi wile e ni: sitelen
  tawa ni li pona tawa sina!\n\nlipu (sources):\n\nhttps://sz-magazin.sueddeutsche.de/die-loesung-fuer-alles/aptera-sol-90413\n
  https://www.bbc.com/news/world-latin-america-57791618\nhttps://www.dw.com/en/5-things-to-know-about-the-eu-single-use-plastics-ban/a-58109909\n
  https://www.theguardian.com/environment/2021/jul/02/study-suggests-bacteria-in-cows-stomach-can-break-down-plastic\n
  https://tol.org/client/article/the-return-of-the-polish-wolf.html\n\nsitelen: \n
  \nCaroline Bayani/Aptera\nhttps://sz-magazin.sueddeutsche.de/die-loesung-fuer-alles/aptera-sol-90413\n
  https://www.aptera.us/\n\nBy Horia Varlan from Bucharest, Romania - Eight drinking
  straws in rainbow colors, CC BY 2.0, https://commons.wikimedia.org/w/index.php?curid=45899088\n
  \nBy Ewloskalw - Own work, CC BY-SA 3.0, https://commons.wikimedia.org/w/index.php?curid=25924532\n
  \nBy Kim Hansen - Own work, CC BY-SA 3.0, https://commons.wikimedia.org/w/index.php?curid=7421277\n
  \nBy Wolf_Kolmården.jpg: Daniel Mott from Stockholm, Swedenderivative work: Mariomassone
  - Wolf_Kolmården.jpg, CC BY-SA 2.0, https://commons.wikimedia.org/w/index.php?curid=12423176\n
  \nSitelen ante li public domain anu sitelen mi\nThe other pictures are either public
  domain or my pictures\n\nPlease ask before using anything from this video, thanks!"
authors:
- jan Alonola
date: 2021-07-11
license: null
sources:
- https://www.youtube.com/watch?v=mZv2VTZB4mQ
- https://docs.google.com/document/d/1lAt7XZU8QaWOFqxFoWDZzHS0Ek8PwlLxgi1Ddju8KlM/edit
---

toki a! ni li sona sin! tenpo ni la, mi - jan Alonola - taso li lon. mi jo e ijo mute tawa sina!

---

<!-- https://sz-magazin.sueddeutsche.de/die-loesung-fuer-alles/aptera-sol-90413 -->

ma Kali la, tenpo sike ni la, kulupu esun Apela (Aptera) li wile pali e tomo tawa sin. tomo tawa ni li kepeken e wawa suno. ona li jo e ilo pi kama jo pi wawa suno lon sewi ona. nimi pi tomo tawa ni li nimi So (Sol). toki Epanja la, nimi So li nimi suno. jan tu li ken awen lon tomo tawa So. ona li lili mute, li jo taso e sike tu wan. tomo tawa ni li pona tawa ma ale, tawa soweli ale, tawa kasi ale.

---

<!-- https://www.bbc.com/news/world-latin-america-57791618 -->

ike la, jan lawa nanpa wan pi ma Awisi li moli. ona li jo e nimi Jowenele Mojese (Jovenel Moïse). tenpo suno pini pi mute lili la, jan utala mute li moli e ona. meli ona li pakala taso, li moli ala.

---

<!-- https://www.dw.com/en/5-things-to-know-about-the-eu-single-use-plastics-ban/a-58109909 -->

tenpo suno nanpa wan pi tenpo esun ni la, kulupu ma Elopa li weka e ijo kiwen tan telo pimeja. ijo kiwen ni li ike tawa ma, tawa soweli, tawa kasi. ona li jaki e ma. sina wile kepeken e ijo kiwen ni lon kulupu ma Elopa la, lawa la, sina jan ike.

---

<!-- https://www.theguardian.com/environment/2021/jul/02/study-suggests-bacteria-in-cows-stomach-can-break-down-plastic -->

jan mute li wile weka e kiwen tan telo pimeja. tenpo ni la, jan pi ma Esalasi li kama sona e ni: ijo pi insa soweli li ken weka e kiwen tan telo pimeja. ijo ni li pipi lili lili lon insa soweli.

---

<!-- https://tol.org/client/article/the-return-of-the-polish-wolf.html -->

tenpo pini la, soweli alasa li lon ma Posuka ala. tenpo pini la, jan li alasa e soweli alasa. tenpo pini la, soweli alasa mute mute mute li lon ma Posuka. taso, mute ni li lili. tenpo ni la, lawa la, sina ken ala moli e soweli alasa. ona li mute. ona li pali e soweli lili mute. tenpo ni la, soweli alasa mute li lon ma Posuka. ona li soweli pona pi jan Posuka.

---

<!-- suno pi toki pona -->

tenpo mun kama la, tenpo sike mute pi toki pona li kama! o musi!  tenpo suno nanpa luka tu wan pi tenpo mun nanpa luka tu wan li suno pi toki pona. tenpo sike ni la, mi mute li pali e ijo suli lon ma pona. mi mute li wile musi, li wile pana e ijo pona tawa sina! o tawa lipu pi suno pi toki pona

---

<!-- Sport -->

musi la,  
tenpo suno ni la, ma Inli en ma Italija li utala. ona li musi e musi sike noka. musi ni li musi pini pi utala Elopa pi musi sike noka.

---

ni li sona sin! mi tawa, o tawa pona!

