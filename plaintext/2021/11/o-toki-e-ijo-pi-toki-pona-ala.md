---
title: o toki e ijo pi toki pona ala!
description: null
authors:
  - jan Itan
  - jan Lakuse
  - jan Tepo
proofreaders: null
date: 2021-11-22
date-precision: day
tags: null
original: null
license: CC-BY-SA 4.0
sources:
  - https://www.youtube.com/watch?v=XphfJ3l0veA
  - https://docs.google.com/document/d/e/2PACX-1vQGpr6ea_ImXRK25SkR6Q82f6CDvZlagunuSYPpaGVC9-QbfV3Z8_BNgKOlJM23vNrPJcUploq7HETa/pub
  - https://wikisource.org/wiki/Kalama_sin/9
archives: null
preprocessing: replaced unusual "j." abbreviation with the full names
accessibility-notes: null
notes: null
---

**jan Itan:** jan ale o, toki. sina kute e kalama sin nanpa luka tu tu. mi jan Itan, li wile toki e ni tawa sina: kalama sin ni la, nasa mute li lon. jan Tepo en jan Lakuse en mi li kama kulupu taso, mi ale li sona ale e ijo toki! tan ni la, pona la, jan Lakuse li open e kalama sin ni, lon tenpo lili, lon wawa mute. taso pakala la, ilo nanpa li awen ala pona e ni. tan ni la, mi wile toki e ni tawa sina ale: o kute pona e kalama sin ni.

[pakala lili pi ilo awen li lon open]

**jan Lakuse:** e ijo toki! a a a.

**jan Tepo:** lon! taso ona li open lon tenpo ni la...

**jan Itan:** lon! mi lon kin... ken la mi open la, ijo toki li ken kama. taso...

**jan Tepo:** lon. ni la mi open!

[ **jan Lakuse:** ... li ken kama lon. ]

**jan Tepo:** mi jan Tepo. sina o sona e ni, tan kalama uta mi.

**jan Lakuse:** a a a a.

**jan Tepo:** a a, ni la, ijo toki li ken seme? ni li ijo suli pi kalama sin. li alasa e ijo toki pona tawa kalama sin kama.

**jan Lakuse:** jan Itan la, jan toki kepeken toki pona la tenpo mute la ona li toki e ijo pi toki pona taso! ni la, jan pi toki pona o kama sona e ni: ijo ante seme li tawa toki? a a a

**jan Itan:** lon! a a

**jan Tepo:** ijo ante seme li lon?

**jan Lakuse:** ijo ante seme li lon a, toki pona taso li lon anu seme? a a.

**jan Itan:** jan pi toki pona la ijo ante li lon ala toki pona taso li lon tawa ona taso,

**jan Lakuse:** ni li lon.

**jan Itan:** ... ni o lon ala a. pilin mi la, mi wile lukin e ijo ante. mi sona ala.

**jan Tepo:** jan o... o lon. o lon ma. o lukin e ma, anu seme? mi sona ala. mi pali ala e ni lon tenpo mute.

**jan Itan:** a, mi wile pali e ni. taso, ike la lete mute li lon ma ni.

**jan Tepo:** a!

**jan Itan:** [*ma mi.]

**jan Tepo:** ni la mi wile ala tawa noka.

**jan Lakuse:** a, lete mute a...

**jan Tepo:** a, ma mi li lete. taso, n. ona li li lete suli ala, n. nasa li lon. tenpo mute la, suno li len lili. kon li ko lili. ko telo li len e suno...

**jan Lakuse en jan Itan:** n.

**jan Tepo:** ni li weka mute e suno, li nasa e mi. pilin mi li sona ala e ni...

**jan Itan:** lon a...

**jan Tepo:** ... suno li lon ala lon? ni li nasa.

**jan Lakuse:** lon la mi ken ala lukin e ona la ona li lon ala, a a.

**jan Tepo:** n ni li lon...

**jan Lakuse:** a, lon ma mi la ona li... walo mute. a a a.

**jan Itan:** a, walo mute.

**jan Tepo:** a!

**jan Lakuse:** ko lete li len e ma ale.

**jan Itan:** ona li open lon tenpo seme lon ma sina?

**jan Lakuse:** a, tenpo esun tu pini? ni li pilin mi. taso ona li ken ante, mi ken nasa.

**jan Itan:** pona.

**jan Lakuse:** lon... ona li walo... a. walo li len e nasin. tenpo mute la mi wile tawa noka, tawa ni: mi ken kama lon tomo tawa suli kulupu.

**jan Itan en jan Tepo:** n, a. taso mi wile tawa noka lon nasin tawa ni a: nasin ni lon tawa noka mi... ona li, a a, lete mute, li ike tawa tawa noka. tenpo mute la mi pilin e ni: a mi kama anpa pakala.

**jan Tepo:** a pakala...

**jan Itan:** taso a, len noka sina li pona ala pona tawa ko lete?

**jan Lakuse:** a, ona li pona mute. tenpo suno tu pini la mi kama esun e len noka sin.

**jan Itan:** a, pona.

**jan Lakuse:** len noka li pona suli. suli la ona li seli. ona li seli, li suwi pilin lon noka mi. taso, ona li ike lili tan ni: anpa ona li kiwen ala. ni la mi ken ala...

**jan Itan:** n!

**jan Lakuse:** ona li ken ala AWEN lon nasin.

**jan Lakuse:** tenpo mute la ona li pini awen li tawa, li tawa, li weka tan...

**jan Tepo:** a, noka li tawa weka. monsi li tawa anpa.

**jan Lakuse:** noka li tawa weka. lon.

**jan Itan:** ike.

**jan Lakuse:** taso ona li suwi mute pilin. kin la, ona li pona.

**jan Itan:** a, mi pilin sona e [len] noka sina... ...pi toki sina. ona li pilin pi ko mute lon insa anu seme? ona li SUWI mute.

**jan Lakuse:** ko... ona li SUWI mute.

**jan Itan:** a, suwi. suwi.

**jan Tepo:** suwi.

**jan Itan:** suwi li nimi pona.

**jan Lakuse:** suwi la mi ken kama pakala lili. ni li suli ala, a a a. suli- suwi li... suwi li pakala li suwi li ala... a, ni la, noka Lakuse li kama pakala lon tenpo kama lili. o sona e ni. a a a

**jan Tepo:** a a a.

**jan Itan:** ko lete li kama lon ma mi lon tenpo pini wan anu ijo.. taso... a. ni li ike ala tawa mi, tan ni: mi wile a... mi o toki e ni kepeken nasin seme? mi kepeken supa lon nena ma, lon ko lete.

**jan Lakuse:** n!

**jan Itan:** supa li lon noka mi.

**jan Tepo:** ona li seme?

*[jan mute li toki]*

**jan Itan:** mi tawa anpa, a, lon nena suli.

[ **jan Itan:** nena ni la... ]

**jan Lakuse:** supa li tu li palisa? anu wan li suli?

[ **jan Tepo:** a! seme li lon ... a. ]

**jan Itan:** a, mi la, mi kepeken ona wan. taso, jan mute li kepeken ona tu.

**jan Tepo:** supa wan. a, mi sona.

**jan Itan:** lon.

**jan Tepo:** sina tawa kepeken supa ni la ni li musi anu seme?

**jan Itan:** lon. ni la ko lete li pona tawa mi. taso...

**jan Tepo:** taso tenpo ala la ko lete li lon ma mi. mi lon ma Kaliponja.

**jan Itan en jan Lakuse:** a.

**jan Itan:** tenpo ale? anu ala? sina toki e seme?

**jan Tepo:** n? ala a. a a.

**jan Itan:** a! taso pilin mi la sina toki e "tenpo ALE a!" a a

**jan Tepo:** ni li lon ala a a! ala!!

**jan Lakuse:** jan, o kute! o kute e kalama, jan tepo o! a a a.

**jan Itan:** a a a.

**jan Tepo:** n. mi toki e nasin mi pi len noka. mi kepeken len noka wan lon tenpo ale. ona li ko... nimi la ona li "akesi".

**jan Lakuse:** "akesi"?

**jan Tepo:** akesi. lon. len noka akesi.

**jan Itan:** o awen lili: sina toki e ni: sina kepeken e len noka wan. taso, noka tu li lon sina anu seme a?

**jan Tepo:** a a a lon! mi kepeken wan pi len noka tu.

**jan Itan:** lon lon lon. mi sona! taso mi awen wile tenpo e ni.

**jan Tepo:** a a a!

**jan Lakuse:** taso ale la... ken la jan Tepo la noka wan taso li lon.

**jan Itan:** a a a! ken la, ken la ni li lon.

**jan Tepo:** a! ni li lon ala. sona ike n! a a a! taso, n. taso len noka la ona li ko li... ona li pona tawa mi, tan ni: linja ala li lon. mi wile pana e len noka la...

**jan  Lakuse en jan Itan:** n... a!

**jan Tepo:** ...la mi ken kepeken linja ala. mi pana taso. ale li pona.

**jan Itan:** len noka mi kin li sama ni. ni li pona mute tawa mi.

**jan Lakuse:** nasin pona li nasin kepeken pali lili.

**jan Itan:** lon a! a a

**jan Tepo:** a. lon. jan li wile e linja lon len noka ona tan seme?

**jan Itan:** ni li pali tan ala a!

**jan Tepo:** wan linja li pali tan se- li pali suli.... mi wile e ni tan seme? ni li nasa tawa mi.

**jan Lakuse:** pona lukin li ken.

**jan Tepo:** taso ni li pona lukin tan seme?

**jan Itan:** n... tan ni: lon tenpo mute la, jan li kepeken nasin ni. tan ni la, o ante tan seme?

**jan Tepo:** a a a! taso n. jan li kepeken nasin sama lon tenpo mute la nasin ni li kama musi ala, anu seme? ni la, jan li wile e pona lukin la ona o ante, anu seme?

**jan Itan:** lon, lon! ni li lon kin. ona o ante e lukin pi len noka. mi sona ala.

**jan Tepo:** sin li musi. ni li nasin lon anu seme? sin li musi.

*[toki pi jan Itan li utala e toki pi jan Lakuse]*

**jan Itan:** o toki.

**jan Lakuse:** a. mi pilin e ni: tenpo mute la jan li toki e ni a: "len ni li pona lukin." "len ni li ike lukin." taso mi sona ala! ijo seme li lawa e ni?

**jan Tepo en jan Itan:** a a a! ala a!

**jan Lakuse:** tenpo mute la jan pi mani mute li kama pali e len sina. ona li <em>ike suli lukin</em>. taso...

**jan Tepo en jan Lakuse:** a a a!

**jan Itan:** taso, ona li jo e mani mute! ni la jan mute li toki e ni: "ni li... pona SULI lukin, a!"

**jan Tepo:** NIMI pi jan ni li suli. ni la pali ale ona li pona, li wile e mani mute.

**jan Itan:** "o pali sama ona a!"

**jan Tepo:** ona li pona lili tan ni: ona li sin. pali ona li sin li ante tawa len ale ante. taso ni li ale. ona li ike ante...

**jan Lakuse:** tenpo mute la, jan pali ni li pali e len ona tawa ni: ona li sama lukin tawa len pi tenpo pini. a a a.

**jan Tepo en jan Itan:** a a a!

**jan Tepo:** taso ni li kama: "ni li sin!" nasin pini li lon tenpo pini...

**jan Lakuse:** <em>nasin</em> li sin. ijo pini.

**jan Tepo:** ni li lon. <em>nasin</em> li sin. a a a. ni li nasa...

**jan Itan:** taso mi sona ala. tenpo mute la jan li wile ala e ijo sin tan ni: ona li ante. ante li ken ike tawa jan. taso <em>sin</em> li "pona". taso ANTE li ken ike. mi sona ala. ni li nasa.

**jan Tepo:** seme li sin li ante ala?

**jan Itan:** lon... "ante" en "sin" li ante tan seme? mi sona ala. a a a. jan ala li ken toki e ni...

**jan Lakuse:** a, tenpo mute la jan li ken pali e ijo sin. taso, ona li ante ala tan ijo pi tenpo pini.

**jan Tepo:** ala sin li lon anu sem[e]?

**jan Itan:** namako kin...

**jan Lakuse:** tenpo mute la ijo li ken sin, taso ona li ken namako ala.

**jan Itan:** lon! lon. ni li toki lon. ona li sin. taso, ona li pana ala e ijo sin, tawa kulupu, anu ijo sama.

**jan Tepo:** n, seme? namako li seme?

**jan Lakuse:** mi sona ala. taso tenpo mute la jan lili sin li kama pana mama anu seme?

**jan Tepo:** lon.

**jan Lakuse:** jan ni li sin. taso, ona li nasa ala li namako ala.

**jan Tepo:** a, mi sona. <em>nasin</em> li sin ala. <em>ijo</em> li sin.

**jan Itan:** n.

**jan Lakuse:** ken.

**jan Itan:** tenpo mute la mi pilin e ni: toki pona li pona tan ni... mi sona ala... a a, ona li wile e ni: jan li wile toki e ijo la ona o toki e kon pi toki ni. kepeken toki pona la jan li ken ala toki e ijo pi sona ala ona. ni li ijo pona.

**jan Tepo:** a. taso, n. lon. mi kama lukin toki e pi sona mi ala la, mi... kama toki nasa. jan li kute li sona ala... ona li toki e ni: "sina toki e seme?" mi sona ala.

**jan Lakuse:** taso mi kama... a a a. mi tu wan li kama toki e ijo pi toki pona anu seme a?

**jan Itan:** a a!

**jan Tepo:** pakala. o weka.

**jan Itan:** tenpo [lon] kin la mi toki e "toki pona!" taso. mi o weka... seme ante li lon a a. a. sina tu li mama ala mama e soko?

**jan Tepo:** ala.

**jan Lakuse:** mi mama ala e soko.

**jan Itan:** a, pona.

**jan Tepo:** tenpo jan Sonja li kama toki e ni tawa mi: "sina wile ala wile e soko?"

**jan Itan:** n.

**jan Tepo:** tomo mi la ijo mute a li lon. mi wile ala e ijo sin a.

**jan Itan:** a! tomo mi la ijo pi mute ala li lon la jan Sonja li toki e ni tawa mi la mi toki e ni: "a! ni- ni li pona tawa mi! mi wile e soko..." lon la mi jo e soko tan tenpo esun tu pini? mi sona ala?

**jan Lakuse:** a, soko li pona ala pona?

**jan Itan:** n... sike nanpa wan ona li pona ala. taso mi weka e soko pi jaki lili lon [tenpo] suno ni la pilin mi la, ken la sike kama ona li ken pana e soko pona. mi sona ala. sina sona ala sona e?

**jan Tepo:** mi sona ala e ni: soko li sike.

**jan Itan:** a sikeâ€“ mi kepeken "sike" lon ni la mi wile toki e ni: ona li pana e soko. mi weka [e] la ona li pana lon tenpo sin. ni li nasa ala nasa... ona li sike. mi sona ala.

**jan Tepo:** pana soko li sike anu seme. n. ni li ken sama ni:

**jan Itan:** [lon tenpo, lon tenpo...]

**jan Tepo:** ona li kama e kili lon sike. sike lon sike. sina weka e kili la kili sin li kama.

**jan Lakuse:** ...li kama sin, li kama moli. taso ona li moli ala a...

**jan Itan:** lon. ni la...

**jan Tepo:** soko li ken ala moli.

**jan Lakuse:** ona li wawa mute.

**jan Itan:** lon. ona li wawa mute a. taso... WILE mi la sike ona nanpa kama li pona taso nanpa wan la ona li ike. ale li pona.

**jan Lakuse:** tenpo kama la sina wile ala wile moku e soko sina?

**jan Itan:** a mi wile. taso a a... sike nanpa wan ona la mi wile ala. tan ni: ona li jaki.

**jan Lakuse:** a. jaki la, ona li pimeja? li nasa tawa nena anu seme?

**jan Itan:** li <s>laso</s> [loje] jelo lili.

**jan Lakuse:** laso jelo??

**jan Itan:** mi weka sona e nimi ni.... a... ala... nimi sin tawa kule ni li lon. taso mi weka sona e ona.

**jan Tepo:** pona. o nimi sina ala.

**jan Lakuse:** o nimi sin ala, a a a.

**jan Itan:** lon. ken la mi o nimi sin ala. taso, a soko la jan o telo e ona lon tenpo mute. sina pali ala e ni la kule ona li ken ante lili li ken ike.

**jan Lakuse en jan Tepo:** n, a.

**jan Itan:** ni li kama tawa soko mi. kule ona li walo ala. ni li ike.

**jan Tepo:** ike. taso tenpo kama la sina pona tawa soko la soko li pana pona e kili anu seme?

**jan Itan:** n. lon, mi wile e ni: ona li kama pona.

**jan Lakuse:** tenpo pini lili la mi kama lukin e lipu. ona li toki tawa jan Sonja la ona li pana e sitelen pi soko ona! ona li pona mute lukin. kin la jan Sonja li kama moku e soko, li toki e ni: "ona li pona!" "moku soko li pona tan ni: MI pali e moku mi."

**jan Itan:** n!

**jan Lakuse:** tenpo mute la jan li pali ala e moku ona anu seme?

**jan Tepo:** lon. jan mute li sona ala pali e moku kepeken ma.

**jan Lakuse:** lon. pana [?..] mi la, kasi en kili li pona mute la lon poka tomo la mi kama suli e kasi e kili e ante mute. a, taso, tenpo mute la ona li kama e kili palisa laso mute. ni mute li kama lon.

**jan Tepo:** kili palisa la laso- a mi sona. ona li telo lon insa anu seme?

**jan Lakuse:** a, telo lili li lon insa.

**jan Tepo:** [sama kili ale anu seme? a a.]

**jan Tepo:** kili ale lete li lon.

**jan Lakuse:** n. sike lili li lon insa ona. tenpo mute la jan li moku e ni lon...

**jan Itan:** a, lon lon lon.

**jan Lakuse:** kepeken ko... mi sona ala. a, jan li ken kipisi e ona tawa sike ante mute.

**jan Itan en jan Tepo:** lon lon. n.

**jan Lakuse:** ona li kama e ni la ona li nasa mute moku a a a!

**jan Itan:** tawa sina anu seme?

**jan Lakuse:** lon! tawa mi- ona li namako nasa. ijo nasa li lon ona a a a.

**jan Itan:** ona li seme?

**jan Lakuse:** a, tenpo mute la jan li... kulupu esun suli li wile e kili pona anu seme? ni la ona li pali e ijo ante nasa...

**jan Itan:** a!

**jan Lakuse:** nasin kepeken nasin ante mute ike lon kili tawa ni: kili li pona moku. taso...

**jan Lakuse en jan Tepo:** a a a.

**jan Lakuse:** mama mi li kepeken ala nasin ni!

**jan Itan:** ona (kulupu esun) li kepeken ala kepeken e... misikeke kili anu ijo sama. mi sona ala.

**jan Lakuse:** ijo sama ni... ona li nasa nasa lili e nasin mama. ona li ken kama e kili pi pona mute a. taso, mama mi li kama pana e kili la ona li nasa lili tawa mi n... li ike. a a.

**jan Itan:** ni li musi: ona li tan ma, li PONA la...

**jan Lakuse:** alaaaa!

**ale:** a a a!

**jan Lakuse:** ona li pona tawa nasin li ike tawa uta mi a a.

**jan Tepo:** a. ike seme tawa uta?

**jan Lakuse:** a ona li, n.

**jan Itan:** a tenpo lili la mi toki e pilin uta lon toki pona. musi.

**jan Lakuse:** ona li sama ni: ... ona li wawa.

**jan Tepo:** a a, "wawa".

**jan Lakuse:** ona li wawa. kili ni o wawa ala anu seme? taso kili ni li wawa. kule wan- kule wan li lon li nasa mute. kule wan taso. taso kule ni li wawa a. kili a a.

**jan Tepo:** sina toki e kule pi pilin uta anu seme?

**jan Lakuse:** lon. kule pi pilin uta.

**jan Tepo:** wawa a a a!

**jan Itan:** jan li wile toki pona e pilin uta la ken ona li ken toki e ni: pilin ni li kama lon seme lon uta ona? tan ni: PINI li pilin e ijo ante tan... a. mi sona ala e toki ni. a a. sina sona ala sona?

**jan Tepo:** poka ante uta li pilin e kule uta ante anu seme? ken la ni li lon ala... mi lukin e sitelen uta lon tenpo.

**jan Lakuse:** mi kin li lukin.

**jan Tepo:** mi lukin kin e toki ni: lon la uta li sama ni ala. poka ale li pilin e kule ale. jan pali pi sitelen ni li nasa. mi sona ala.

**jan Lakuse:** lon. sona mute li pana e ni tawa jan lili. taso, ona li... li sona ala.

**jan Tepo:** lon la pilin moku mute li tan kon, tan uta ala.

**jan Lakuse:** n. ni li lon. ona li tan lukin, li tan nena, li tan luka.

**jan Tepo:** lon, lon. ni la, a kon pi kili ni li sama seme?

**jan Itan:** a.

**jan Itan:** pilin mi la kili ni li jo ala e kon mute... e pilin kon mute.

**jan Tepo:** taso sina pakala e kili lon uta la ken la kon li...

**jan Itan:** a. ken ken. taso.

**jan Lakuse:** lon la ona li nasa. nimi la kon ona li wawa ala. taso [pilin] uta ona li wawa suli.

**jan Tepo:** kili ike.

**jan Lakuse:** kili ike. tenpo li tawa lon sike-

**jan Tepo:** ðŸŽµ tenpo, li tawa, lon sike! ðŸŽµ e kili.

**jan Itan:** n. kili seme li pona nanpa wan tawa sina tu?

**jan Tepo en jan Lakuse:** n...

*[jan mute li toki]*

**jan Itan:** ona li ken kili suwi li ken kili pi suwi ala.

**jan Lakuse:** mi la ona li kili suwi li sike suli. sike li suli a. selo ona li laso. poka selo ona li walo lili. taso insa ona li loje a li pona.

**jan Itan:** a pona!

**jan Lakuse:** ona li tawa mute li suwi mute a. sike lili pimeja li lon ona. tenpo mute la mi moku e kili ni lon.... lon telo.. lon telo. telo ni la sike lili pimeja lon... sike li ko. moku ni li tan ma Sonko.

**jan Tepo:** a mi sona.

**jan Lakuse:** tenpo mute la mi moku e telo kepeken kili loje laso ni.

**jan Tepo:** sike Popa.

**jan Lakuse:** lon. sike Popa. a a a.

**jan Itan:** pona.

**jan Tepo:** a, mi sona ala e pilin mi. kili mute li pona... kili jelo palisa... kili laso pimeja lili sike... kili loje. n... ni li leko ala leko? mi sona ala toki e selo pi kili ni. n. taso pini li wan. pini ante li supa- mi sona ala.

**jan Itan:** n. mi pilin sona e kili mi pona nanpa wan. taso...

**jan Tepo:** n? ona li seme?

**jan Itan:** mi sona ala e toki tawa ona. o awen. mi o toki insa. ona li sama lili [sama] sike. taso, sama ale ala, sama sike. ona li nasa lili. ona li sike jo e nena. ken la... ona li... tenp- ona li laso. taso insa ona li walo lon tenpo mute. ona li ko. n. sina tu pilin sona ala sona?

**jan Tepo:** n, ala.

**jan Lakuse:** sona ala.

**jan Itan:** a ni li toki [pi] nasa mute...

**jan Tepo:** a, laso li seme. laso kasi anu laso sewi...

**jan Itan:** laso kasi.

**jan Tepo:** laso kasi.

**jan Lakuse:** ona li suwi ala suwi?

**jan Itan:** li suwi. n... selo ona li lili mute li weka lon pali lili. a, sina ken moku e selo ona. n... nasin seme [la] mi o toki e ni...

**jan Lakuse:** kili ni li lon esun mute anu seme?

**jan Itan:** a, lon. ona li kili... jan li lukin insa e kili la ona li lukin e kili ni. jan ale o sona e kili ni. n.

*[jan mute li toki]*

**jan Itan:** ijo nasa nanpa wan ona li sijelo ona. ona li sama sike- taso sama ala. sike li jo e nena. nena ni li lon sewi kili lon tenpo mute.

**jan Tepo:** n. ken la mi soâ€“ n. taso sina toki e ni: kili ni li suwi. mi lukin insa e kili sama pi suwi ala... anu seme...

**jan Itan:** n. o lukin e sijelo pi kili ni. ona li sama kili suwi seme?

**jan Tepo:** n... mi soan ala.

**jan Itan:** ala... ni la pali suli! mi o toki Inli e ona anu seme?? mi wile ala, taso...

**jan Tepo:** NNN.

**jan Lakuse:** a ken la sina ken pana e toki tawa jan Tepo. ..ken sitelen la jan Tepo li ken toki...

**jan Tepo:** a! mi ken anu seme.

**jan Itan:** jan wan li ken pona [tawa mi]. lon.

**jan Tepo:** mi ken toki pona e ni.

**jan Lakuse:** o pana tawa Tepo a a

**jan Itan:** mi pana e kili ni tawa jan Tempo. ale: "jan Tempo" a a!

**jan Lakuse:** ðŸŽµ *kulupu jan tenpo...* ðŸŽµ

**jan Tepo:** a a a!

**jan Itan:** lawa mi li wile ala toki e ni. taso uta mi li wile. mi sona ala e ni. tenpo lili la mi toki [uta] e [kalama] "Tepo".

**jan Tepo:** n mi o lukin toki e ni: n. ona li sama... o lukin insa e kili loje. kili loje la selo li ken kule ante. taso ona li kili loje. kili ni la insa li pilin sama lili. taso ona li sike ala. ni suli li lon... a a a.

**jan Itan:** a a a!

**jan Tepo:** lon sijelo. ona li sike... nena li lon sewi... mi sona ala.

**jan Lakuse:** kili nasin seme la jan li kepeken kili ni?

*[jan mute li toki]*

**jan Lakuse:** mi wile moku e ona la mi seme?

**jan Tepo:** sama kili loje anu seme?

**jan Itan:** sina wile moku e ona [la] sina o pali e ona ala.

**jan Lakuse:** kili loje seme? *[toki pakala]* taso ona li loje walo... lon pilin mi.

**jan Lakuse:** kili loje mute li lon lon toki a a a!

**jan Tepo:** kili mute li lon!! aaa

**jan Itan:** a a a!

**jan Itan:** [sona pi jan Itan li pakala lon tenpo lili ni, a a a]

**jan Tepo:** kili loje ni [la] insa la sike li lon. taso sina o moku ala e sike ni.

**jan Lakuse:** ona li lon tan kasi anu seme?

**jan Tepo:** ona li tan kasi.

**jan Lakuse:** jan [li] pana e ona tawa n... lon tenpo nanpa pona la mi pana e ona tawa pan. mi pana e pan kili suwi kepeken ona anu seme a a..

**jan Tepo:** ni li ken.

**jan Itan:** ona li ken. ona li ken.

**jan Tepo:** kili ale li ken ijo a a a.

[ jan mute li toki e: ] lon, lon. a, a.

**jan Lakuse:** ona li pan Amewika anu seme a a a

**jan Tepo:** a a a.

**jan Itan:** pilin mi la ni li lon pan suwi lon tenpo lili. mi lukin ala e pan suwi pi kili ni lon tenpo mute. ni li lon ala. kili loje li lon... taso... kili pi jan Itan li seme? Tepo, o toki tawa mi a a!

**jan Tepo:** a a a! mi lukin toki! aa...

**jan Itan:** taso mi toki lon toki Inli la ni li tenpo nanpa wan sama ni lon kalama sin, la mi wile ala pali e ni...

**jan Tepo:** lon. mi mi-

**jan Lakuse:** mi SONA e ni...

**jan Tepo:** kili seme la nena li lon sijelo? sina sona ala sona e ni?

**jan Lakuse:** nena li sama seme? li kiki mute? anu sem-

**jan Tepo:** n. nena li suli sama sijelo ante.

**jan Lakuse:** sijelo sama- sijelo seme??

**jan Tepo:** sijelo li sike. taso nena kin li lon.

**jan Lakuse:** mi jo e sike. mi pana e nena tawa seme?

**jan Itan:** nena wan taso,

**jan Tepo:** sewi.

**jan Itan:** ... tawa sewi.

**jan Lakuse:** nena wan taso.

**jan Tepo:** nena wan taso. nena ni li suli, li suli sama sike. n: ona li sama li tawa palisa.

**jan Itan:** ona li ante e sijelo ona. nena ni li ante mute e sijelo pi kili ni.

**jan Lakuse:** ni la, ni la, o toki sin e ni: kule li seme? kule nena en kule sike sama ala sama?

**jan Tepo en jan Itan:** ona li sama.

**jan Tepo:** selo li sama. nena en sike li wan.

**jan Lakuse:** ona li laso kasi.

**jan Tepo:** ona li ken laso kasi. lon.

**jan Itan:** laso kasi li lon.

**jan Lakuse:** ona li suwi anu seme?

**jan Tepo:** ona li suwi.

**jan Itan:** suwi. taso suwi ona li wawa mute ala. tan ni la, ona li pona tawa mi. ona li suwi. taso pilin ona li wawa ala. pilin uta ona li wawa ala.

**jan Lakuse:** nena en sike li suli sama anu seme? nena li lili mute tawa sike anu...

**jan Tepo:** nena li n. lili li... n. suli sama anu seme... taso, n. sewi sike li wan. sewi sike en sewi nena li tu. sina sona ala sona? a a a.

**jan Lakuse:** sona ala.

**jan Itan:** mi wile toki e ni: a. suli sike li tu la suli nena li wan. sama ni. mi sona ala. ni li suli ona a a.

**jan Lakuse:** aa....

**jan Itan:** ala. ni li pali suli.... tenpo la...

**jan Lakuse:** ona li kiwen ala kiwen?

**jan Itan en jan Tepo:** meso.. n..

**jan Tepo:** mi ken kipisi e ona sama kili mute.

**jan Itan:** taso, kiwen ona li wawa ala. sina ken... a. kili loje la, kili ni li kiwen ala.

**jan Tepo:** "kili ni li sama mute tawa kili loje" li toki mi.

**jan Itan:** lon.

**jan Lakuse:** a... insa li walo.

**jan Itan en jan Tepo:** lon.

**jan Lakuse:** mi sona e ona. a a a a a a!

**jan Itan:** sina sona n?

**jan Tepo:** a!!

**jan Lakuse:** mi sona e ona. a a a.

*[jan mute li toki]*

**jan Lakuse:** ... mi sona e sona mi. taso jan kute li sona ala son? ni li ike!

**jan Tepo:** lon. jan Lakuse li sona.

**jan Lakuse:** MI SONA. ale: A A A!

**jan Itan:** [sina] sona lon pilin sina anu seme? ona ale [jan kute ale] li toki wawa tawa jan Lakuse e "ONA LI NI! ONA LI NI!"

**jan Tepo:** kalama ni la mi ale li kama sona e ni: toki pona li toki ala.

**jan Lakuse:** kin la mi moku e kili ni la ona li ko lili, tawa uta anu seme?

**jan Tepo en jan Itan:** ni li lon.

**jan Itan:** mi toki e ni lon tenpo pini lili.

**jan Lakuse:** taso sina pana e sona mute la, la mi kute ala e ona ale a a.

**jan Itan:** a a a lon, lon. mi pana. taso, sona ale pi pana mi li tawa [pona] ala, jan ante. mi sona ala. a! o lukin! kalama sin ni li kama suli a.

**jan Tepo:** pona.

**jan Lakuse:** ken la mi mute o pini anu seme?

**jan Tepo:** ken! ken la mi mute o awen..? mi sona ala...

**jan Itan:** mi o moku.

**jan Tepo:** nâ€“ awen en pini li ken.

**jan Lakuse:** a, lawa mi li pakala, a a a.

**jan Tepo:** a a a.

**jan Lakuse:** ...tan kili a a.

**jan Tepo:** ni li *kalama sin nanpa kili*.

**jan Itan:** a a! pona la, lon tenpo lon la, mi ale li ken sona e ni: ijo toki li lon ala la kalama sin li ken awen lon. ni li pona.

**jan Tepo:** a a! ni li lon.

**jan Lakuse:** sina jan pi toki pona li wile... li ken.. li sona toki pona, ni la a a o kama sin, tawa kalama sin lon ma pali pi toki pona, o kama jan pali, o pali lon pok pi mi mute. a, jan mute li wile tawa, a... tawa kalama pi toki pona lon tenpo esun ale. a a.

**jan Tepo:** lon. kalama o lon tenpo ale la n- jan pali o lon a a a.

**jan Lakuse:** jan o lon, o kama.

**jan Itan:** sina jan pi toki pona la, o kama a.

**jan Tepo:** jan ale pi toki pona, o kama, o pali.

**jan Lakuse:** o kama o toki o kalama, lon kalama sin.

**jan Itan:** pona. mi jan Itan! o awen pona!

**jan Tepo:** mi jan Tepo. o pona lon awen, lon ijo~

**jan Lakuse:** jan Lakuse li *NI*, li tawa!

*[mu musi li kama tan ale]*

**jan Tepo:** sina kute, la sina pona, o pona.

**jan Itan:** pini? anu seme?