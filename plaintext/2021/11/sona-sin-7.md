---
title: 'SONA SIN #7 | News in Toki Pona [EN/TP subtitles]'
description: 'lipu:

  https://liputenpo.org/lipu-tenpo-nanpa-moli/

  https://redcircle.com/shows/kalama-sin

  https://lipu-linku.github.io/

  https://nur-positive-nachrichten.de/positive-nachrichten/deutschland-gibt-geraubte-bronzen-aus-benin-zurueck

  https://www.positive.news/society/positive-news-stories-from-week-43-of-2021/

  https://www.euronews.com/green/2021/10/19/mustard-powered-planes-could-cut-carbon-emissions-by-nearly-70

  https://news.trust.org/item/20211019000300-acasq/




  sitelen:


  Either Public Domain, Self-made or listed here:


  By Ralf Roletschek - own work, GFDL 1.2, https://commons.wikimedia.org/w/index.php?curid=42131175

  By MMich - own work, CC BY-SA 4.0, https://commons.wikimedia.org/w/index.php?curid=6899016

  By Jacques Paquier - Anne Hidalgo, CC BY 2.0, https://commons.wikimedia.org/w/index.php?curid=91887922

  By Ztmcfaul - Self-photographed, Public Domain https://commons.wikimedia.org/w/index.php?curid=84890196

  Pictur by Prashanth Vishwanathan (IWMI). Contact s.gunawardena@cgiar.org from https://www.flickr.com/photos/iwmi/15818091379
  (CC BY-NC-ND 2.0)'
authors:
- jan Alonola
date: 2021-11-01
license: null
sources:
- https://www.youtube.com/watch?v=TwWgvvoP8_k
- https://docs.google.com/document/d/1hjE5pFyoarezt30gNQXC0dCNkNfkN4DfemvJIu6c24c/edit
---

toki a! ni li sona sin! tenpo ni la, mi - jan Alonola - li lon. mi jo e ijo mute tawa sina!

---

open la, mi toki e sona sin pi toki pona a.

---

lipu tenpo nanpa moli li lon! tenpo ni la, ijo mute monsuta li lon tan ni: tenpo suno monsuta li lon! https://liputenpo.org/lipu-tenpo-nanpa-moli/

---

kalama sin li lon! tenpo mun wan pini la, jan mute li open e kalama sin lon lipu ni: https://redcircle.com/shows/kalama-sin  
tenpo ni la, kalama luka li lon. o kute e ona!

---

kala Asi li pali e ni: https://lipu-linku.github.io/  
ni li lipu pi nimi ale! nimi pu en nimi ku suli en nimi ku lili en nimi ante li lon!

---

<!-- https://nur-positive-nachrichten.de/positive-nachrichten/deutschland-gibt-geraubte-bronzen-aus-benin-zurueck -->

tenpo pini mute la, ma Tosi li kama jo e mani kiwen tan ma Penen kepeken utala. ni li ike. taso, tenpo ni la, ma Tosi li wile pana e mani kiwen tawa ma Naselija. tenpo pini la, ma mute pi ma Penen li lon ma Naselija pi tenpo ni.

---

<!-- https://www.positive.news/society/positive-news-stories-from-week-43-of-2021/ -->

kulupu pi jan lawa pi ma tomo Paki li wile e ni: ma tomo Paki o ma tomo pi ilo tawa pi sike tu. ona li wile pona e nasin pi ilo tawa pi sike tu. ni la, ona li weka e ma awen pi tomo tawa.

nanpa tu la, ona li wile e ni: sina weka e tomo tawa sina li esun e ilo tawa pi sike tu la, sina kama jo e mani.

jan lawa nanpa wan pi ma tomo Paki li jan Ane Itako (Anne Hidalgo). tenpo ni la, ona li wile e ni: tenpo kama la, ona li jan lawa nanpa wan pi ma Kanse.

---

<!-- https://www.euronews.com/green/2021/10/19/mustard-powered-planes-could-cut-carbon-emissions-by-nearly-70 -->

tenpo sike tu tu la, jan sona li alasa e telo wawa sin tawa tomo pi tawa kon. ona li jo e pilin nasa: ona li wile kepeken e kasi pi ko jelo! nasin ni li weka e kon ike mute!

jan sona Tewesi (Dwivedi) li jan lawa pi kulupu jan sona. telo wawa kasi li pona mute tan ni: ma ale la, tomo tawa kon li pali e kon ike mute lon tenpo ni.

---

<!-- https://news.trust.org/item/20211019000300-acasq/ -->

tenpo pini la, ma Kenja la, jan li pali e sinpin ko tan ni: ona li wile poki e telo tan nasin telo tawa kasi.

taso, tenpo ni la, ijo sin li lon. ilo pi pali wawa tan wawa suno li pali e wawa. ilo ante li tawa sewi e telo anpa kepeken wawa ni!

tomo mani ma li pana e mani mute tawa ilo pi pali wawa tan wawa suno. ona li pana e mani pi nanpa suli ni: luka luka luka pi kulupu luka luka pi kulupu ale pi kulupu ale pi kulupu ale.

tenpo kama la, mi wile kepeken e nasin nanpa kulupu tan jan Ke Tami. o lukin e sitelen tawa ni:

---

ni li sona sin! mi tawa, o tawa pona!
