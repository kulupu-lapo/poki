---
title: musi kepeken lipu
original-title: Paper Play
description: lipu li kama tawa jan Manju. jan pona ona la, lipu ni li kama ijo ante.
authors:
- Ret Samys
original-authors:
- Mala Kumar
# - Ruchi Shah (illustrator)
date: 2021-11-03
tags:
- StoryWeaver level 2
license: CC-BY-4.0
sources:
- https://storyweaver.org.in/en/stories/347526-musi-kepeken-lipu
---

![](https://storage.googleapis.com/static.storyweaver.org.in/illustration_crops/1866/size7/abb5d13f72dd864a0b469e58b88bf0ef.jpg)

kon li tawa li kama. lipu lili li kama lon insa tomo.

jan Manju li kama jo e ona, li kama sitelen e suno lon ona.

ona li toki: "ike a, ni li pona ala tawa lukin mi!" jan Manju li ante e lipu tawa sike, li tawa e ona tawa lipu.

lipu li kama lon lawa pi jan Wasim. ona li toki pi pilin pona: "a, sike musi!"

---

![](https://storage.googleapis.com/static.storyweaver.org.in/illustration_crops/1867/size7/87fdef913f3105a7d5f7097ac80ffbdb.jpg)

jan Wasim li tawa e sike lipu lon kon, li lukin e tawa anpa ona. ona li tawa sin e ona kepeken wawa. lipu li kama tawa anpa kepeken wawa.

jan Wasim li tawa e sike tawa meli sama ona Syeda.

pilin musi la, ona li kalama: "alasa mi li jo e sina!"

---

![](https://storage.googleapis.com/static.storyweaver.org.in/illustration_crops/1868/size7/e146dde722f5ab15101ec881911b138f.jpg)

jan Syeda li kama jo e sike lipu.

ona li insa e ilo sitelen lon sike, li toki: "sina wile ala wile e suwi sike ni lon palisa? mi kama suli la, mi wile esun e suwi sike mute lon palisa lon tomo mi pi esun suwi."

---

![](https://storage.googleapis.com/static.storyweaver.org.in/illustration_crops/1869/size7/91db9351f8946e3ddfefc0b0c0b1a7cc.jpg)

tenpo sama la, jan Bittu li kama. ona li toki: "o pana e suwi tawa mi."

ona li pali sama ni tawa lukin taso: ona li moku e suwi. ni la ona li palisa e sike lipu.

ona li open e toki: "toki, toki, toki - ilo kalama li ken ala ken - sina ken kute anu seme." ni la ona li toki: "mi wile kalama e musi tawa sina."

---

![](https://storage.googleapis.com/static.storyweaver.org.in/illustration_crops/1870/size7/0e20d8dccaf08bf4507134f464260200.jpg)

jan Bittu li kalama wawa e kalama, li pini e kalama la, jan Manju li kama jo e palisa lipu tan jan Bittu.

ona li lipu e lipu, li pali e tomo tawa telo tan lipu.

---

![](https://storage.googleapis.com/static.storyweaver.org.in/illustration_crops/1871/size7/40ece528f64e3540654f392d082f7fd4.jpg)

"jan mute li sona e jan musi kalama Bittu la, jan Bittu li tawa ma ale kepeken tomo suli ni a!"

jan Wasim li wile sona: "mi ken ala ken tawa kin lon poka sina?"

---

![](https://storage.googleapis.com/static.storyweaver.org.in/illustration_crops/1872/size7/43fd2c08ca69cd16486309666db9eccd.jpg)

jan Wasim li kama jo e tomo tawa. ona li supa e lipu kepeken pona.

ona li lili nena e lipu sama lipu tu. ona li lupa e lipu. ni la, jan Wasim li suli sin e lipu.

---

![](https://storage.googleapis.com/static.storyweaver.org.in/illustration_crops/1873/size7/644128ba4168f4133ee9c69684b24cd4.jpg)

ona li kepeken ilo lupa ona, li toki: "sina ale o lukin tawa ni! o pana e pilin pona sina!"Â jan Syeda en jan Butto en jan Manju li pana e pilin pona tawa lukin. tenpo ni la, ona ale li pana e pilin pona musi.

tenpo lili la, ona li kalama tan pilin musi a. jan Wasim li wekae ilo sitelen lipu ona.

---

![](https://storage.googleapis.com/static.storyweaver.org.in/illustration_crops/1874/size7/4e893a2a50740056fc05618df94d9fb0.jpg)

tenpo sama la, jan Anil li kama lon poka soweli ona. ona li kama jo e ilo sitelen pi jan Manju, li sitelen e linja lon poka lupa lon lipu.

jan Manju li toki: "suno sitelen ale la, suno ni li pona suli a!"

---

![](https://storage.googleapis.com/static.storyweaver.org.in/illustration_crops/1875/size7/9bb3a6d3bd23e0d0c2129d78450d6f81.jpg)

soweli pi jan Anil li uta jo e suno lipu, li moku wawa e ona. ona li kalama e kon moku tan uta. ni la, lukin soweli li kama nasa.

seme li tan? ken la ni li tan moku wawa kepeken pali pona ala. ken la ni li tan moku suno.

---

![](https://storage.googleapis.com/static.storyweaver.org.in/illustration_crops/1876/size7/18c5cc8bef12da89917560f58a1bff20.jpg)
