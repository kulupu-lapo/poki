---
title: kili ike
description: mi toki pona e kalama ni li uta e ona. kalama uta mi li pona suli ala,
  taso pali mi li pona tawa mi.
authors:
  - jan Tepo
proofreaders: null
date: 2021-05-12
date-precision: day
tags:
  - music
original:
  title: Bad Apple!! feat.nomico
  authors:
    - Alstroemeria Records
license: CC-BY-3.0 AND LicenseRef-AllRightsReserved
sources:
  - 'https://www.youtube.com/watch?v=kzwoc_JLbJE'
archives: null
preprocessing: null
accessibility-notes: null
notes: null
---
tenpo li tawa, lon sike e mi la ijo  
lon ale mi li, kama e pilin pi lili taso  
sona ala la, pilin mi li tawa weka  
sina ken ala, sona e pilin mi  
mi tawa ala, taso tenpo li pakala  
li weka e mi lon pakala mute pi tenpo mi  
mi sona ala, e ijo lon poka. taso  
mi sona e ni: mi taso li lon ni

ni li lon ala, anu lon lawa taso?  
toki ni pi pilin mi, li pona ala pona?  
pilin li awen ike. mi wile ala e ni.  
pilin li ike taso, la mi o pilin ala.  
toki sina li nasa, li pona ala e mi  
pilin li awen weka, li weka lon sewi kon  
mi ken tawa lili li, tawa weka tan pilin  
la ale li ante li, kama tawa pimeja.

ken la tenpo kama li ken ala lon tawa mi  
ken la ma pi jan ale, li wile ala e mi  
pilin ike mi li lon, sijelo anu lawa?  
ken sona mi li weka, la mi ken ala sona.  
tawa noka la pilin, ike li awen suli.  
pilin pi jan ante li, nasa mute tawa mi.  
mi ken ante e mi li, kama pona e mi la  
mi kama ala kama e pilin tawa walo?

(nanpa wan en nanpa tu li lon tenpo sin)

mi wile tawa lili, la mi tawa lili la  
mi pakala e ale, li pakala e ale  
mi pilin e ike la, mi pilin e ike la  
pilin li ken ala ken, ante li kama walo?

mi sona ala e mi, e sina e ale kin  
ale poka li nasa. mi awen sona ala.  
mi open e lukin la, mi open e lukin la  
ale li pakala li, kama tawa pimeja
