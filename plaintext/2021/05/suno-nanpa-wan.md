---
title: suno nanpa wan
authors:
  - kala pona Tonyu
date: 2021-05-11
tags:
  - original
  - music
  - lyrics
license: null
sources:
  - https://www.youtube.com/watch?v=rr3ufODuIts
  - https://www.youtube.com/watch?v=zzkJJecT3gM
  - https://www.youtube.com/playlist?list=OLAK5uy_nu3ln2q76DXwTOybvpZNAf5n5fuIW9J28
  - https://soundcloud.com/kala-pona/suno-nanpa-wan
  - https://open.spotify.com/track/18xjmoUgomC5mbshTO7yeZ 
preprocessing: Section headers are wrapped inside square brackets.
---

\[musi #1]  \
sina wile moku e seme  \
lon tenpo pimeja ni?  \
e pan linja anu kili suwi?

seme li pona tawa sina?  \
jelo anu laso kasi?  \
mi wile sona e ale ni

\[sike]  \
ni li suno nanpa wan  \
lon poka sina! seme li tan  \
pi tawa wawa pi pilin lon insa mi lon tenpo ni

ni li suno nanpa wan  \
o lukin tawa mi, sina jan  \
pi olin mute mi  \
o awen tawa pimeja pini

\[musi #2]  \
sina wile lukin e seme?  \
o kama lon poka mi  \
suno li kama jelo tawa sewi

tenpo ale li awen tawa  \
mi ken ala ken awen lon ni?  \
mi wile ala tawa kin

\[sike]  \
ni li suno nanpa wan  \
lon poka sina! mi wile ala  \
tawa lon poka pi ijo ale tan tenpo ni

ni li suno nanpa wan  \
o lukin tawa mi, sina jan  \
pi olin mute mi  \
o awen tawa pimeja pini

ni li open sin

\[ante]  \
ni li suno nanpa wan  \
lon poka sina, seme li tan

ni li open sin

\[sike]  \
ni li suno nanpa wan  \
o luka e luka mi tu li ken  \
alasa pali e ijo pona ale pi wile mi

ni li suno nanpa wan  \
o lukin tawa mi, sina jan  \
pi olin mute mi  \
o awen tawa pimeja pini
