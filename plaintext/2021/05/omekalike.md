---
title: omekalike
description: a fun lil "goodbye but like fuck you" song in toki pona
authors:
  - jan Usawi
proofreaders: null
date: 2021-05-03
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/omekalike
  - https://www.youtube.com/watch?v=AVqKaVc9U1c
archives: null
preprocessing: null
accessibility-notes: null
notes: null
---

monsuta lape mi o  \
pilin utala mi o  \
kon pimeja awen ni o  \
toki ike mute o  \
olin pi lon ala o  \
nasin pakala ni o

o tawa weka kepeken tenpo lili  \
sama ni: sina wile ala moli  \
o tawa weka  \
toki li lon ala la mi toki ala e ni  \
a, kin,  \
o toki e ni tawa jan pi pana e sina tawa mi

pali sina li ike  \
toki sina li ike  \
o moku e kala ike  \
pilin sina li ike  \
kin la sijelo sina li ike  \
o moku e kala ike  \
o moku e kala ike

pilin pakala mi o  \
pona tan sina tan mi  \
o pilin ike ala tan ona pakala  \
ona li pilin e ni: ona li pona a

mi sona e ni: nimi uta li lon nimi utala  \
taso mi sona tan seme?  \
tan toki pi uta ona  \
a, toki ona ike ali pi musi ala

o tawa weka sama ni: mi jo e palisa kiwen moli  \
o tawa mama sina  \
o toki e ni tawa jan pakala ni

pali sina li ike  \
toki sina li ike  \
o moku e kala ike  \
pilin sina li ike  \
kin la sijelo sina li ike  \
o moku e kala ike

a  \
tenpo kama la mi ko e sina lon anpa noka mi  \
mi wile mute e ni: kalama ni li weka ala tan lawa sina

oko sina li ike  \
uta sina li ike  \
nena sinaâ€” o awen, o awen  \
mi lukin e nena mute lon sinpin sina  \
a, nena sina ali li ike

pali sina li ike  \
toki sina li ike  \
o moku e kala ike  \
pilin sina li ike  \
kin la sijelo sina li ike  \
o moku e kala ike  \
o moku e kala ike