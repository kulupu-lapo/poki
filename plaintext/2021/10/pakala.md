---
title: pakala
description: null
authors:
  - Nardi
  - jan Usawi
translators: null
proofreaders: null
date: 2021-10-10
date-precision: day
tags:
  - original
  - music
  - lyrics
original: null
license: null
sources:
  - https://www.youtube.com/watch?v=C5XiCWXs0iA
  - https://music.apple.com/song/pakala-feat-jan-usawi/1588621609
  - https://www.amazon.com/music/player/albums/B09HPZDWZX
  - https://www.boomplay.com/songs/72170515
  - https://www.last.fm/music/NARDI/_/pakala+-+Nightcore
  - https://open.spotify.com/track/7orsHNk1bUvIEoWEEOvlPq
  - https://www.tiktok.com/music/pakala-7014970994193926146

  # lyrics:
  - https://www.musixmatch.com/lyrics/Nardi-jan-Usawi/pakala
  - https://www.lyrics.com/lyric-lf/6537877/NARDI/pakala+%28feat.+jan+Usawi%29
  - https://lyricstranslate.com/pakala-break.html
archives: null
preprocessing: null
accessibility-notes: null
notes: null
---

sina ken ala ken tawa tawa  \
sinpin mi li jo e telo lawa ala  \
tenpo open la, mi pilin sama ala  \
taso, sina kama pakala  \
li pakala e mi

pilin ale li tawa li kama ala kin  \
tenpo ni la ale pi lon mi li kama sin  \
ko li pona kon li pona: kon pi ante sina   \
sina sona ala sona la, ni pona, mi la  \
olin ni li pini ni li pona tawa mi  \
sona mi la, sina pilin pona ala kin  \
tenpo kama mi tu li lon loje pi seli  \
ike. mi lon ni e sike mi  \
tenpo pini la, mi nasa li toki e ni:   \
mi moli tawa sina  \
tenpo ni i la, mi sona  \
tenpo ni li tenpo pi alasa sin  \
pi jan sin  \
mi jan sin  \
taso sina la

sina ken ala ken tawa tawa  \
sinpin mi li jo e telo lawa ala  \
tenpo open la, mi pilin sama ala  \
taso, sina kama pakala  \
li pakala e mi

mi wile ala toki tawa sina kepeken ilo toki   \
taso, ona li sike kalama  \
nasin pi olin sina li utala taso. mi sona e ni  \
ona li awen pakala  \
taso, mi ken ala lawa e mi  \
mi luka e ilo toki  \
sina toki kepeken nimi  \
pi sama tenpo pini  \
mi sona e seme?  \
sina pi sitelen insa mi  \
li ante  \
pilin sina li lete  \
li kama jo e seli li weka ale  \
mi wile ala wile e sina  \
tan ni: mi wile la,  \
mi wile pakala e mi  \
sina ken ala olin  \
e mi la, o tawa tan mi  \
taso, tenpo pimeja ante la

sina ken ala ken tawa tawa  \
sinpin mi li jo e telo lawa ala  \
tenpo open la, mi pilin sama ala  \
taso, sina kama pakala  \
li pakala e mi  \
sina ken ala ken tawa tawa  \
sinpin mi li jo e telo lawa ala  \
tenpo open la, mi pilin sama ala  \
taso, sina kama pakala  \
li pakala e mi

tenpo open la,  \
mi pilin sama ala
