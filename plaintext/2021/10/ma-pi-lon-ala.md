---
title: ma pi lon ala
description: |
  olin li tan telo lawa ike taso la, telo lawa ni li ike ala.
  
  a song about a make-believe perfect loveâ€”by which, of course, i mean a perfect love that's made real by believing in it.
authors:
  - jan Usawi
proofreaders: null
date: 2021-10-11
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/ma-pi-lon-ala
  - https://www.youtube.com/watch?v=Pnbd0-4rUGE
archives: null
preprocessing: null
accessibility-notes: null
notes: null
---

lon lawa la sina jo e sitelen ni  \
pali pi musi taso lon ma kasi pi monsi tomo mi  \
mi tu li toki e   \
sewi pi ma Eten  \
tenpo pini la  \
mi sona ala  \
e pilin sina  \
taso mi en

sitelen kule  \
pi sona ala  \
en mun lili mute  \
pi pilin sina  \
li kama lon ma ni  \
tawa tomo mi  \
sina lon insa  \
li ken ala lukin

jan li toki e olin  \
sama ma pi lon ala  \
taso ona li  \
kama lon kepeken mi  \
o weka e selo sina  \
o pana e ale sina  \
o kute ala e ona  \
mi tu li o pali wile

mi tu li o pali wile  \
o kute ala e ona  \
mi tu li o pali wile

lon pilin la sina jo e olin tawa mi  \
mi ken ala sona e kule ona  \
taso mi lukin e ni  \
mi tu li toki e  \
pakala pi ma Eten  \
lon supa lape mi  \
li mama e ma pi pona ante 

seli laso en  \
kiwen suno en  \
usawi mute  \
mi li ijo pi wile sina

o luka e mi  \
ijo ante li  \
sewi ala a  \
lon tenpo ni

jan li toki e olin  \
sama ma pi lon ala  \
taso ona li  \
kama lon kepeken mi  \
jan ante ni li selo  \
li lukin e apeja taso  \
li suli ala tawa mi  \
mi tu li o pali wile

o open open e lupa   \
toki suwi pi uta mi  \
li awen, sina o kama  \
mi tu li o pali wile  \
seli li kama wawa  \
sewi li kama tawa mi  \
mi en sina li sama  \
mi tu li o pali wile

telo ike lon lawa  \
ni li olin tawa ona  \
ona li sona ala  \
nimi la olin li pona  \
mi lon poka sina  \
la ale li kama pona  \
mi tu li lape la  \
ijo pi lon ala li kama lon a

o open open e lupa  \
toki li ala lon uta mi  \
o awen ala, o kama  \
mi tu li o pali wile  \
seli li kama wawa  \
sewi li lon pakala ni  \
mi en sina li ale  \
mi tu li o pali wile

o kute ala e ona  \
mi tu li o pali wile  \
o alasa e pona  \
mi tu li o pali wile  \
lon ma pi lon ala a  \
mi tu li o pali wile  \
olin li lon ala la  \
mi tu li olin mute
