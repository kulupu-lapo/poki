---
title: pali len pi sitelen sitelen pi nimi ku suli
description: null
authors:
  - lon Jawin
proofreaders: null
date: 2021-10-06
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0008toki.pdf
  - https://liputenpo.org/lipu/nanpa-toki/
  - https://commons.wikimedia.org/wiki/File:Lipu_tenpo_nanpa_toki_-_sitelen_sitelen_sin_ale.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22monsuta%22_pi_sin_ala.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22misikeke%22_pi_sin_ala_2.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22misikeke%22_pi_sin_ala_1.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22jasima%22_pi_sin_ala.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22meso%22_pi_sin_ala_1.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22uta%22.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22meso%22_pi_sin_ala_2.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22epiku%22_pi_sin_ala_1.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22epiku%22_pi_sin_ala_2.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22epiku%22_pi_sin_ala_3.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22kokosila%22_pi_sin_ala.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22lanpan%22_pi_sin_ala_1.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22CH%27AM%22.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22kemutenemk%22.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22lanpan%22_pi_sin_ala_2.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22lanpan%22_pi_sin_ala_3.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22lanpan%22_pi_sin_ala_4.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22kijetesantakalu%22_pi_sin_ala_1.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22kijetesantakalu%22_pi_sin_ala_2.png
  - https://commons.wikimedia.org/wiki/File:Lipu_tenpo_nanpa_toki_-_sitelen_%22kijetesantakalu%22_pi_sin_ala_3.png
archives: null
preprocessing: null
accessibility-notes: null
notes: null
---

sitelen sitelen anu sitelen suwi li sitelen pi toki pona. ona li sama lukin e sitelen Majan; mama pi sitelen sitelen li wile e ni. tenpo pini la sitelen sitelen li jo e nimi pu taso… taso tenpo ni la ona li jo e mute. tenpo pini lili la mama pi toki pona li pana e lipu ku. lipu ku li jo e nimi sin. tan ni la mi en kulupu pi sitelen sitelen taso li lon ilo Telekan (Telegram) li alasa pali e sitelen pi nimi ku suli. mi en ona li pali mute la mi pini. sitelen ni li lon ni:

mi pana e sona ni: sitelen ni li kama tan ma seme? tan seme la sitelen ni li sama lukin ni? mi pana sona e sona pi sitelen ni ale.

![sitelen sitelen sin ale](https://upload.wikimedia.org/wikipedia/commons/0/07/Lipu_tenpo_nanpa_toki_-_sitelen_sitelen_sin_ale.png)

mi open kepeken leko[^1]. leko li sin ala, li kama tan pana nanpa wan. mi pali e pana nanpa wan. leko nanpa wan li sama lukin, taso ona li jo ala e palisa lon palisa. palisa lon palisa li jo e kon pi kalama “e.” mi pali e leko sama ni tan ni: mi la leko li kiwen li sike ala. mi pali e poka. mi toki insa e ni: sitelen leko li sama lukin e leko.

nimi monsuta[^2] li ike pali. mi toki tawa mi e ni: monsuta li sama lukin seme? tenpo wan la mi pali e sinpin monsuta. taso ona li jo ala e kon lon… mi en ona li lukin e sitelen pi nimi ante pi kalama ante. monsuta li sama e ike e a. monsuta li kalama “mon” li kalama “su” li “ta.” ona li alasa wan e nimi ni e kalama ni. jan Saki li pali e ni tan nimi monsuta:

![sitelen "monsuta" pi sin ala](https://upload.wikimedia.org/wikipedia/commons/1/1d/Lipu_tenpo_nanpa_toki_-_sitelen_%22monsuta%22_pi_sin_ala.png)

[^1]: "leko" li kiwen

[^2]: "monsuta" li ijo ni: ona li pana e pilin ike

sina ken lukin e ni: jan Saki li kepeken e sitelen pi kalama lili pi nimi sama. ona li lon poka lipu. jan Saki li pana e ni tawa kulupu pi sitelen sitelen taso., ona li pona tawa mi ale.

mi pali e misikeke[^3] nanpa wan. ona li lukin sama ni:

![sitelen "misikeke" pi sin ala 2](https://upload.wikimedia.org/wikipedia/commons/6/60/Lipu_tenpo_nanpa_toki_-_sitelen_%22misikeke%22_pi_sin_ala_2.png)

[^3]: "misikeke" li moku tawa pona sijelo

mi kepeken e sitelen pi ilo pona tan ni. ona li pona. taso, ona li ken pona mute. jan Pensa li pana e sitelen ni tawa kulupu:

![sitelen "misikeke" pi sin ala 1](https://upload.wikimedia.org/wikipedia/commons/7/7a/Lipu_tenpo_nanpa_toki_-_sitelen_%22misikeke%22_pi_sin_ala_1.png)

kasi li lon monsi palisa li lon monsi poki ko. ijo ni li kepeken pali e misikeke. ijo ni li pona tawa mi ale. mi en ona li pali e mute tan ni. jan Josan li wile e poki lon sitelen misikeke. kulupu li ante e sitelen ni. kulupu li ante e lon pi kasi e poki. tenpo ni la, ona li sama lukin e sitelen misikeke pi tenpo ni. mi pilin pona tan ona.

mi pali e jasima[^4] nanpa wan la ona li awen mute. ona li ni:

![sitelen "jasima" pi sin ala](https://upload.wikimedia.org/wikipedia/commons/a/a9/Lipu_tenpo_nanpa_toki_-_sitelen_%22jasima%22_pi_sin_ala.png)

taso ona li jo ala e ijo mute. tawa mi la ona li sama ala e sitelen ante. mi sona e ni: mi wile e ijo jasima. tenpo ante la mi ante e ni., mi kama pali e jasima pi tenpo ni. tenpo sin la ona li ike tawa jan Josan. taso la sitelen li kama pona tawa ona.

soko[^5] li pona mute tawa ale. mi pali sin. ona li pona tawa kulupu. soko ni li sama e soko nanpa wan. ona li sama lukin e soko.

meso[^6] kin li ike. meso li sama lukin e seme? jan ala li sona. tenpo wan la mi pali e ni:

![sitelen "meso" pi sin ala 1](https://upload.wikimedia.org/wikipedia/commons/f/f0/Lipu_tenpo_nanpa_toki_-_sitelen_%22meso%22_pi_sin_ala_1.png)

kon ona li ni: sewi ona en anpa ona li pimeja. meso ona li walo. suli ona li kipisi walo. taso, ona li sama lukin e sitelen uta:

![sitelen "uta"](https://upload.wikimedia.org/wikipedia/commons/f/f2/Lipu_tenpo_nanpa_toki_-_sitelen_%22uta%22.png)

[^4]: suno li tawa pi nasin ante kepeken "jasima"

[^5]: "soko" li soweli anpa

[^6]: "meso" li pona ala, li ike ala, li lon insa pi ona tu.

tan ni la ona li ike. mi ale li wile e ijo ante. mi alasa pali e meso ante. taso mi wile ala e ona. jan Josan li pali kin. jan Saki li pali e lipu tan sitelen meso. ona li ni:

![sitelen "meso" pi sin ala 2](https://upload.wikimedia.org/wikipedia/commons/1/19/Lipu_tenpo_nanpa_toki_-_sitelen_%22meso%22_pi_sin_ala_2.png)

ona li kepeken e sitelen tan mi tan jan Josan. ona li pali e meso pi tenpo ni. jan Josan li weka e noka wan li ante e oko.

epiku[^7] li epiku mute. taso, kama jo sitelen li ike. mi open kepeken ni:

![sitelen "epiku" pi sin ala 1](https://upload.wikimedia.org/wikipedia/commons/1/18/Lipu_tenpo_nanpa_toki_-_sitelen_%22epiku%22_pi_sin_ala_1.png)

ni li pona lili. taso ona li ken pona mute. mi en ona li wile kepeken e sitelen pi nimi pona, pi nimi wawa, pi kalama lili. tan ni la mi pali e lipu ni:

![sitelen "epiku" pi sin ala 2](https://upload.wikimedia.org/wikipedia/commons/d/d4/Lipu_tenpo_nanpa_toki_-_sitelen_%22epiku%22_pi_sin_ala_2.png)

tenpo pini la ni li pona mute. ona li kepeken e ni tan pali e epiku pi tenpo ni. jan Saki li wile e nimi wawa. jan Pensa li wile e nimi pona e sitelen pi kalama “k”. tan ni la, jan Saki en jan Pensa li pali e sitelen:

![sitelen "epiku" pi sin ala 3](https://upload.wikimedia.org/wikipedia/commons/7/7e/Lipu_tenpo_nanpa_toki_-_sitelen_%22epiku%22_pi_sin_ala_3.png)

[^7]: "epiku" li "pona mute a"

tenpo poka la sitelen li ante tawa sitelen ni.

kokosila[^8] kin li ike. tenpo wan la mi pali e sitelen akesi. taso, akesi li ike tawa ona. akesi li sama mute., sitelen sitelen li sama ala. mi en ona li wile kepeken e nimi toki e nimi ike e kalama lili. ona li sama e sitelen sitelen ante. kepeken toki kepeken kalama lili la, mi pali e kokosila sin. ona li nasa ike. tenpo sinpin la jan Saki li pali e lipu kokosila (sina ken lukin e kokosila mi pi nanpa tu. ona li lon sewi):

![sitelen "kokosila" pi sin ala](https://upload.wikimedia.org/wikipedia/commons/b/b9/Lipu_tenpo_nanpa_toki_-_sitelen_%22kokosila%22_pi_sin_ala.png)

[^8]: sina "kokosila" la, sina toki ala e toki pona, taso toki pona li pona tawa kulupu ni

kokosila pi tenpo ni li lon ni.

lanpan[^9] li musi. mi open kepeken sitelen mi:

![sitelen "lanpan" pi sin ala 1](https://upload.wikimedia.org/wikipedia/commons/2/2a/Lipu_tenpo_nanpa_toki_-_sitelen_%22lanpan%22_pi_sin_ala_1.png)

sitelen lanpan ni li pona tawa ona., taso mi en ona li ken pona e sitelen. jan Josan li sona e sitelen pi sitelen Majan. sitelen ni li jo e kon lanpan. ona li ni:

![sitelen "CH'AM"](https://upload.wikimedia.org/wikipedia/commons/5/58/Lipu_tenpo_nanpa_toki_-_sitelen_%22CH%27AM%22.png)

jan Josan li sona e sitelen pi toki Mikoma. ona li jo e kon lanpan li lon ni.

![sitelen "kemutenemk"](https://upload.wikimedia.org/wikipedia/commons/8/8f/Lipu_tenpo_nanpa_toki_-_sitelen_%22kemutenemk%22.png)

[^9]: "lanpan" li "kama jo kekepen wawa"

kepeken sitelen ni la, jan Saki li pali e lipu. taso, mi en ona li pilin pi pona ala tan ni. jan Pensa li pali e lipu sama sitelen San. ni li open nasin e mi e ona. tenpo ni la mi en ona li kepeken e luka mute. tenpo poka la jan Saki li pali:

![sitelen "lanpan" pi sin ala 2](https://upload.wikimedia.org/wikipedia/commons/1/15/Lipu_tenpo_nanpa_toki_-_sitelen_%22lanpan%22_pi_sin_ala_2.png)  
![sitelen "lanpan" pi sin ala 3](https://upload.wikimedia.org/wikipedia/commons/e/e5/Lipu_tenpo_nanpa_toki_-_sitelen_%22lanpan%22_pi_sin_ala_3.png)  
![sitelen "lanpan" pi sin ala 4](https://upload.wikimedia.org/wikipedia/commons/4/45/Lipu_tenpo_nanpa_toki_-_sitelen_%22lanpan%22_pi_sin_ala_4.png)

ni li lon!

nimi n[^10] li sama nimi a. tan ni la, mi en ona li alasa pali e sitelen n sama sitelen a. sitelen a li pali kepeken sitelen pi kalama a. sitelen pi kalama a li ante lili. mi en ona li lanpan e sitelen pi kalama n li ante lili e ona. mi namako e linja pi sitelen a tawa sitelen n. nasin ni la mi en ona li pali e sitelen n.

kijetesantakalu[^11] li sin ala mute. ona li kama lon tenpo monsi pi sitelen sitelen ante. jan Pensa li pali e ni:

![sitelen "kijetesantakalu" pi sin ala 1](https://upload.wikimedia.org/wikipedia/commons/9/98/Lipu_tenpo_nanpa_toki_-_sitelen_%22kijetesantakalu%22_pi_sin_ala_1.png)

ona li sewi ala. tan ni la, palisa jelo Natan li pali e ni:

![sitelen "kijetesantakalu" pi sin ala 2](https://upload.wikimedia.org/wikipedia/commons/3/3c/Lipu_tenpo_nanpa_toki_-_sitelen_%22kijetesantakalu%22_pi_sin_ala_2.png)

tenpo poka la, jan Saki li pali e sitelen. sitelen ni li sama lukin e sitelen soweli. ona li pali e kijetesantakalu ni kin:

![sitelen "kijetesantakalu" pi sin ala 3](https://upload.wikimedia.org/wikipedia/commons/5/5b/Lipu_tenpo_nanpa_toki_-_sitelen_%22kijetesantakalu%22_pi_sin_ala_3.png)

mi en ona li anu[^12] e kijetesantakalu nanpa wan. mi ante ala e sitelen.

ni li pali len pi sitelen sitelen sin. mi wile pana sona tawa jan ale. mi pilin pona mute tan sitelen sitelen ni., mi wile e ni: sina kin li pilin pona.

[^10]: "n" li sama "a"

[^11]: kijetesantakalu li soweli pona

[^12]: jan li toki e wile tawa ijo wan tan ijo tu la ona li anu e ijo