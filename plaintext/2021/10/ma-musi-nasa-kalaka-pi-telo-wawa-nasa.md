---
title: ma musi nasa Kalaka pi telo wawa nasa
description: null
authors:
- jan Alonola
translators: null
proofreaders: null
date: 2021-10-06
tags: null
original: null
license: CC-BY-SA 4.0
sources:
- https://liputenpo.org/pdfs/0008toki.pdf
- https://liputenpo.org/lipu/nanpa-toki/
- https://commons.wikimedia.org/wiki/File:Lipu_tenpo_nanpa_toki_-_ma_musi_nasa_Kalaka.png
archives: null
preprocessing: null
accessibility-notes: null
notes: null
---

tenpo pini la, ma tomo Kalaka la, jan lawa li wile pali e tomo pi pali wawa. tomo ni li pali e wawa mute kepeken kiwen ike. tomo pi pali wawa ni li ike tawa jan mute pi ma tomo Kalaka. jan mute li tawa utala. ona li wile ala e tomo pi pali wawa ni. ni la, jan lawa li pini ala e tomo pi pali wawa. pona, tomo ni li pini. taso, ona li open ala e ona. tenpo pini la, tomo ni li ken pali e wawa mute, taso ona li open ala pali e wawa mute.

kulupu lawa li wile weka e tomo ni. jan Enje (Hennie van der Most) li kama jo e ma pi tomo ni. jan Enje li pana e mani mute. taso, tomo ni en ma ni li suli. jan mute li toki e ni: ona li esun e ma ni kepeken mani lili.

ona li weka e ilo mute. ona li pali e ma musi nasa Kalaka pi telo wawa nasa lon ma ni. ma musi li pona tawa jan mute pi ma tomo Kalaka.

![ma musi nasa Kalaka](https://upload.wikimedia.org/wikipedia/commons/3/30/Lipu_tenpo_nanpa_toki_-_ma_musi_nasa_Kalaka.png)

ma musi la, tomo musi mute li lon. nasin musi telo li lon. nasin musi ante li lon. tomo tawa telo li lon. ona li tawa la, jan li pilin nasa. taso, ijo suli li ni: tomo sike suli li lon. ona la, jan li tawa sewi lon poki lili. sewi la, ona li tawa sike! lukin pi sewi ona li pona mute!

kin la, sina pana e mani la, sina li ken moku e telo mute mute, e moku mute mute. tomo lape suli li lon kin. pilin mi la, ma musi nasa Kalaka pi telo wawa