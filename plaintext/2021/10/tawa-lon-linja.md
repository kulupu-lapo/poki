---
title: tawa lon linja
description: |
  kalama musi pi pali e ni: jan ni li toki e ni: "nimi anu li jo e kon wan." taso ona li kute e ni la ona li toki e ni: "ken la mi toki kepeken kon ante pi nimi anu."
  
  a song about choosing what's best for you in a complicated relationship.
authors:
  - jan Usawi
proofreaders: null
date: 2021-10-11
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/tawa-lon-linja
  - https://www.youtube.com/watch?v=Kcg8cOU-Eho
archives: null
preprocessing: null
accessibility-notes: null
notes: null
---

jan seme li ken olin  \
e pona mi e ike mi?  \
jan seme li pona tawa mi?  \
mi awen wan  \
ni li ike e mi

selo la mi pona tawa sina  \
insa mi kin li pona  \
taso ona li pakala lili  \
sina wile la mi ken monsuta ala  \
taso mi wile ala pakala

mi lukin e sina li tawa lon linja  \
sama jasima mi ante jasima sina  \
olin la mi tawa lon linja  \
sina wile e ona la o anu ala e mi  \
e mi   \
e mi  \
o anu ala e mi  \
e mi  \
o olin e mi  \
taso o anu ala e mi

mi ken jan olin lon jasima  \
sina wile e ona anu seme?  \
o  \
tenpo pimeja la pilin sina li toki mute e jan pi sama sina  \
e jan pi ante mi  \
taso mi ken ala lukin ala e linja loje ni  \
mi sewi mute a  \
mute li lon anpa   \
o kama jo e luka mi

selo la mi pona tawa sina  \
insa mi kin liâ€¦  \
ken jo e olin sina  \
taso sina wile la   \
mi monsuta ala  \
taso tenpo kama la   \
mi tu li pakala

mi lukin e sina li tawa lon linja  \
sama jasima mi ante jasima sina  \
olin la mi tawa lon linja  \
sina wile e ona la o anu ala e mi  \
e mi   \
e mi  \
o anu ala e mi  \
e mi  \
o olin e mi  \
taso o anu ala e

nasin ike ni  \
sina sona, mi sona  \
sina pona poka ona  \
o pana ala e pilin ike tawa mi  \
mi wile olin taso a!

mi lukin e sina li tawa lon linja  \
sama jasima mi ante jasima sina  \
olin la mi tawa lon linja  \
sina wile e ona la o anu ala e mi  \
e mi   \
e mi  \
o anu ala e mi  \
e mi  \
o olin e mi  \
taso o anu ala e mi