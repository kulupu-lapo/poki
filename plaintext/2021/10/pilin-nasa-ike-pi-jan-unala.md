---
title: pilin nasa ike pi jan Unala
description: jan Unala li alasa e pilin pona.
authors:
  - kasi lape (orphan_account)
translators: null
proofreaders: null
date: 2021-10-27
tags:
  - "fan fiction"
original: null
license: null
sources:
  - https://archiveofourown.org/works/34762312
archives:
  - https://archive.ph/V6bk5
preprocessing: mi nasin Markdown e lipu open pi nasin HTML
accessibility-notes: null
notes: null
---

!!! note
ilo ike li pana e nanpa pona mute tawa ni :( tenpo lon la, lipu ni li jo e nanpa pona pi mute 15 pi nimi ala.

    mi pilin e ni: ona ale li tan ilo ike. mi wile jo e nanpa pona tan jan lon taso.

    ~~mi pali e ni tawa pini ike: jan pi nimi ala li ken ala lukin e lipu ni. pilin mi la ilo li weka la, mi open e lipu tawa ale.~~ mi open. mi o lukin

jan Unala li ken ala sona e ni: ona ken ala pilin pona tan seme?

jan Sawi en jan Pili li pilin pona tan ni: ona tu li olin. jan Unala li olin e jan ala. olin li ken ala pona tawa ona.

ona tu en jan Minuwa en jan Kasan li pilin pona tan ni kin: ona li wile e lawa ala lon ma ale, li ken pana e ni, li pana. lawa ala li ike mute taso tawa jan Unala.

jan Tensa en jan Eka li pilin pona tan ni: ona li lili. jan Unala li jan suli, li ken lili ala.

jan Malina li pilin pona tan ni: ona li olin e jan lili ona. jan Unala li pilin ike tawa jan lili, li wile olin e jan lili ona. taso, tenpo lon la, ona li ken ala pilin pona tawa ona.

jan Unala li lawa e ma la, ona li wawa mute, li ken mute. taso, ona li ken ala pilin pona.

jan Unala li pilin e ni: wawa li pona tawa ona. ona li lawa e ma ale la, ona li ken ale. ona li ken pilin pona.

jan Unala li tawa ma kon, li alasa e kon ike Watu pi wawa mute. ona li toki e ni: “kon Watu o! mi ken pakala e kasi awen sina. mi ken pana e ken tawa sina. mi pali e ni la, sina pana ala pana e lawa ale, e wawa ale tawa mi?”

kon ike Watu li toki e ni: “pana.”
