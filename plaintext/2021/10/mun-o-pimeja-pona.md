---
title: mun o pimeja pona
original-title: Goodnight Moon
description: '"Goodnight Moon" in Toki Pona. [Listen here](https://youtu.be/Q2UIw8PZsZ8)!'
authors:
  - jan Kekan San
original-authors:
  - jan Margaret Wise Brown
date: 2021-10-20
license: null
tags:
  - poetry
sources:
  - https://mun.la/lipu/mun-o-pimeja-pona.html
archives:
  - https://web.archive.org/web/20241128131532/https://mun.la/lipu/mun-o-pimeja-pona.html
---

lon tomo suli laso la

ilo toki li lon.

sike kon loje li lon.

sitelen ni li lon:

mani li tawa sewi lon sewi mun.

soweli suli mute li lon supa.

soweli ni li lon.

soweli suwi tu li lon.

len luka tu li lon.

musi tomo li lon.

soweli lili li lon.

ilo linja li lon.

ilo pi jaki ala li lon.

poki pi moku ko li lon.

jan majuna li toki lili e ni: "o kalama ala!"

jan ni li lon.

tomo o, pimeja pona

mun o, pimeja pona

mani lon sewi mun o, pimeja pona

suno en sike kon o, pimeja pona

soweli suli o, pimeja pona

supa o, pimeja pona

soweli suwi en len luka o, pimeja pona

ilo tenpo en len noka o, pimeja pona

tomo lili en soweli lili o, pimeja pona

ilo linja en ilo pi jaki ala o, pimeja pona

jan ala o, pimeja pona

poki ko o, pimeja pona

jan majuna li toki lili o, pimeja pona

mun suno o, pimeja pona

kon o, pimeja pona

kalama lon ma ale o, pimeja pona
