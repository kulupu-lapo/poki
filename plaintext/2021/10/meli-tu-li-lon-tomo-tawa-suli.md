---
title: meli tu li lon tomo tawa suli
description: jan Fu Hua en jan Kiana li lon tomo tawa suli. jan Kiana li lape.
authors:
- asona
date: '2021-10-21'
tags:
- 'fan fiction'
sources:
- https://archiveofourown.org/works/34637383
archives:
- https://archive.ph/AtfHM
preprocessing: mi nasin Markdown e lipu open pi nasin HTML
accessibility-notes: null
notes: toki Inli li lon lipu ni
---

!!! note
    please look at the end notes for a summary in english! i am a beginner at toki pona so please correct my writing. the names are intentionally not tokiponized!

    toki ante la o lukin e pini pi lipu ni! toki pona la mi jan pi sona lili. o pona e toki mi!>

tomo tawa suli li tawa li jo e jan mute lon insa ona. jan Fu Hua li lon supa pi tomo tawa. jan Fu Hua li kute e kalama musi li lukin e monsi lupa. jan ala li lon supa poka pi jan Fu Hua.

tenpo ni la tomo tawa suli li kama tawa ala. jan mute li kama lon tomo tawa. jan Fu Hua li awen kute e kalama musi.

insa pi tomo tawa li jo e jan mute a. jan Fu Hua li awen kute e- a. tenpo ni la jan ante li lon poka pi jan Fu Hua.

jan Fu Hua li awen lukin weka. ona li lukin ala tawa jan ante ni. taso jan Fu Hua li wile sona e ni: jan seme li lon poka ona? jan Fu Hua li lukin tawa poka ona.

meli li lon poka pi jan Fu Hua. meli li jo e linja lawa walo e lukin pi laso telo. ona li suwi.

jan Fu Hua li lukin tawa meli ni. jan Fu Hua li ken ala lukin weka.

meli ni li sewi e pini pi uta ona. “toki!”

jan Fu Hua li toki ala. jan Fu Hua li pini e lukin ona li open e ona. tenpo ni la jan Fu Hua li toki e ni: “n.”

meli li toki e ni: “nimi sina li seme? mi jan Kiana. toki!”

“a. mi jan Fu Hua," jan Fu Hua li toki. ona li toki e ni kin: “toki.”

pilin pi jan Fu Hua la meli ni li nasa. taso meli ni li suwi mute tawa jan Fu Hua. taso jan Fu Hua li toki ala e ni.

jan Fu Hua li kute e kalama musi.

tenpo kama lili la meli tu ni li toki ala.

tenpo ni la jan Fu Hua li pilin e ijo lon luka ona. jan Fu Hua li ‘a’ tan pilin ni. seme? jan Fu Hua li lukin e poka ona. jan Kiana li lape lon luka pi jan Fu Hua.

“...seme a?”

jan Fu Hua li luka e lawa pi jan Kiana. jan Kiana li lape. “ike a.”

jan Kiana li tawa ala. jan Fu Hua li ken kute e kalama lili pi jan Kiana.

jan Kiana li kute ala e toki pi jan Fu Hua. jan Fu Hua li toki e ni kin: “jan Kiana o. mi len lape ala.” taso toki ni li pilin utala ala.

jan Fu Hua li moku e kon mute li pana weka e kon ni. pona. pona mute. meli suwi li lape lon poka pi jan Fu Hua la jan Fu Hua li ken ala tawa. anu la jan Fu Hua li wile ala tawa tan ni: jan Fu Hua li tawa la jan Kiana li pini lape.

tenpo kama lili la ma awen pi tomo tawa suli li kama. ma awen ni li ma awen pi jan Fu Hua. jan Fu Hua li wile ala tawa.

tenpo ni la ma awen pi tomo tawa suli ona li lon monsi pi tomo tawa suli.

jan Kiana li awen lape. jan Fu Hua li wile ala pini e lape pi jan Kiana la jan Fu Hua li awen sama kiwen lon supa ona.

tenpo ni la jan Kiana li tawa lili. ona li sewi e lawa ona. “n… a! mi- mi lape anu seme?”

jan Kiana li suwi lukin. jan Fu Hua li toki e ni: “sina lape.”

“mi lon seme..?”

jan Fu Hua li sona ala e ni.

jan Kiana li pilin pona ala la ona li toki e ni: “sina pini ala e lape mi tan seme? ma awen mi li lon ma ni ala…”

“jan Kiana o. mi sona ala e ni: ma awen sina li lon seme.”

“a! toki sina li lon. mi pakala!”

“lape sina li pona ala pona?”

“pona mute a! sina pona!” jan Kiana li tawa sewi tan supa ona tan ni: tomo tawa suli li tawa ala lon tenpo ni. “n… mi o tawa lon ma awen ni.”

lawa pi jan Fu Hua li toki e ni: ‘o ken e ni: jan Kiana taso li tawa’. taso pilin pi jan Fu Hua li toki ante. jan Fu Hua li kama sewi kin li toki e ni: “mi kin.”

“lon a? pona! mi pilin pona tan ni: mi ken tawa lon poka sina!”

jan Fu Hua li pilin e pilin mute. pilin ni li pona. “pona," jan Fu Hua li toki.>

!!! note
    summary:  
    fu hua is sitting on the bus listening to music. kiana sits next to her and they exchange hi's. kiana falls asleep on fu hua's shoulder! fu hua panics (respectfully) and proceeds to miss her own stop in order to prevent the tired kiana from waking up. she wakes up. they leave together at the next stop. (lifelong partnership and happy marriage are implied.)

    note:  
    toki pona is a pretty cool constructed language with less than 150 words! if you're interested in languages at all i wholeheartedly recommend looking it up!!>