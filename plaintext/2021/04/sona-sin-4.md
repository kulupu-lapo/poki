---
title: 'SONA SIN #4 | News in Toki Pona'
description: "mi wile e ni: sitelen tawa ni li pona tawa sina!\n\nsitelen: \nBy PolizeiBerlin
  - own picture, CC BY-SA 4.0, https://commons.wikimedia.org/w/index.php?curid=100022285\n
  \nBy government.ru - http://static.government.ru/media/photos/orig/W3GA78Q5BQLJARph45cr0ii8CYI93HwA.png,
  CC BY 4.0, https://commons.wikimedia.org/w/index.php?curid=72687127\n\nBy Dim Grits
  - Own work, CC BY-SA 4.0, https://commons.wikimedia.org/w/index.php?curid=4617984\n
  \nBy Carport - own work, usingFile:Saint Vincent and the Grenadines location map.svg
  by NordNordWest.STRM-3 data for the relief, CC BY-SA 3.0, https://commons.wikimedia.org/w/index.php?curid=23501870\n
  \nOr creative commons (the flags) or drawn by myself\n\nlipu (sources):\nhttps://edition.cnn.com/2021/04/09/asia/south-korea-iran-tanker-intl-hnk/index.html\n\
  https://www.npr.org/2021/04/09/985626157/threat-of-volcanic-eruption-forces-residents-to-flee-st-vincent?t=1617961796006\n\
  https://www.newsweek.com/putin-official-end-ukraine-war-breaks-out-border-russia-1582074\n\
  https://www.tagesschau.de/ausland/asien/myanmar-481.html\nhttps://www.wsj.com/articles/riots-in-northern-ireland-spurred-by-brexit-crime-and-covid-19-restrictions-11617900072,\n\
  https://www.bbc.com/news/uk-northern-ireland-56684571\nhttps://www.nytimes.com/2021/04/09/obituaries/prince-philip-dead.html"
authors:
- jan Alonola
translators: null
proofreaders: null
date: 2021-04-10
tags: null
original: null
license: null
sources:
- https://www.youtube.com/watch?v=veG9QBS9_-A
- https://docs.google.com/document/d/1hy-YMMUgYxrJ_0cCf3YuVwuNvDIKgKute7OrfCiuscI/edit
archives: null
preprocessing: null
accessibility-notes: null
notes: marked jan Sose L-S's lines with block quotes, added missing text from video
  to doc
---

toki a! ni li sona sin!

tenpo ni la, jan Alonola en jan Sose L-S li lon! jan Sose li tan ma Inli li tan ma Kumuli. tan ni la ona li toki e ijo pi ma ni.

> jan Alonola o, sina pona tan pana e tenpo ni tawa mi.

---

<!-- https://edition.cnn.com/2021/04/09/asia/south-korea-iran-tanker-intl-hnk/index.html -->

tomo pi tawa telo pi ma Anku li tawa. tenpo mun tu wan pini la, jan lawa pi ma Ilan li poki e ona.

jan lawa pi tomo pi tawa telo li pilin pona. sijelo ona li pona. ma Ilan li poki e tomo pi tawa telo la, jan pi ma Ilan li toki e ni: tomo ni pi tawa telo li pana e jaki tawa telo.

tomo pi tawa telo li ken tawa tan ni: ma Anku li toki e ni: ona li wile pana e mani pi ma Ilan. ma Ilan li ken ala kepeken e mani ni tan ni: ma Mewika li wile ala e ni.

---

<!-- https://www.npr.org/2021/04/09/985626157/threat-of-volcanic-eruption-forces-residents-to-flee-st-vincent?t=1617961796006 -->

nena pi kiwen seli pi ma Senwisen li wile pakala! tan ni la, jan ale pi ma ni li tawa weka. kulupu lawa li toki e ni: jan ale o tawa!  
ken la, kiwen seli en ko seli li pakala e tomo mute.

---

<!-- https://www.newsweek.com/putin-official-end-ukraine-war-breaks-out-border-russia-1582074 -->

jan lawa pi ma Losi li toki e ni: utala lon ma Ukawina li ken weka e ma Ukawina.  
jan Simili Kosake li toki e ni: ni li kama la, ma Losi li pali pona tawa jan Losi lon ma Ukawina. jan Losi li wile pali e ma sin.

---

<!-- https://www.tagesschau.de/ausland/asien/myanmar-481.html -->

kulupu utala li utala e jan pi wile ante. jan mute li moli lon ma tomo Tase. tenpo ni la, kulupu utala li poki e jan musi. jan musi li pali e ijo pona tawa jan pi wile ante.  
tenpo suno pini la, jan utala li utala e jan pi wile ante. jan mute (20) li pakala.

---

<!-- https://www.wsj.com/articles/riots-in-northern-ireland-spurred-by-brexit-crime-and-covid-19-restrictions-11617900072,
https://www.bbc.com/news/uk-northern-ireland-56684571 -->

> ma Alan pi ma Juke la, utala li lon tan ni: weka pi ma Juke, en pali ike pi lawa ala,en ike lili Kolona.  
> jan mute pi nasin lawa li pakala.

> kulupu tu li tawa utala. kulupu wan li pilin pona tawa ma Juke, kulupu ante li pilin ike tawa ma Juke li pilin pona tawa ma Alan.

> jan ni li kepeken e ilo utala e kiwen, li utala e jan pi nasin lawa. jan pi nasin lawa li kepeken e ilo utala telo.

---

<!-- https://www.nytimes.com/2021/04/09/obituaries/prince-philip-dead.html -->

> pini la, jan Pilipe li moli. ona li mije pi meli lawa sewi pi ma Juke. tenpo mute la, ona li sike e suno.

> tenpo pi ona lili la, ona li jan utala pi awen wawa pi weka ala tan tenpo ike. ona li pana e mani mute tawa kulupu mute pi kama sona pi pali pona pi jan lili. tan moli ni la, jan mute li pilin ike mute.

---

ni li sona sin.  
tawa pona!
