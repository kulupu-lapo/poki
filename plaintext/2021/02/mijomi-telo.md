---
title: mijomi telo
authors:
- jan Sami
- jan Kawa
- jan inwin
date: 2021-02-08
license: null
sources:
- https://utala.pona.la/lipu-kalama-tawa/
- https://utala.pona.la/lipu-kalama-tawa/mijomi-telo.pdf
---

## ma

*telo suli kalipejan. ma telo papeto.*

## jan

* jan ton · *ona li pali e pan lon ma papeto. ona li olin e jan elijo.*

* jan elijo · *mije wetepi la ona li jan lili. ona li olin e jan ton.*

* mije lawa wetepi · *ona li jan lawa lon ma papeto li mama e jan elijo.*

* jan lawa mokan · *tomo telo la ona li jan lanpan lawa.*

* jan sijana · *tomo telo la ona li jan lanpan pali li melome tonsi.*

* jan sele · *jan sijana la ona li meli olin. ona li lon poki lon ma papeto.*

* jan wekowi · *ona li jan kule wan lon tomo poki.*

* jan kule mute · *jan kule mute li lon tomo poki tan lawa ike.*

* jan oko poki · *ma papeto la ona li oko e poki jan.*

* \[jan pali telo · *tomo telo la ona mute li jan lanpan pali.*\]

* \[jan pali tomo · *tomo wetepi la ona li jan pali.*\]

***

## kama nanpa wan

### ma

*tenpo suno la jan li lon tomo lawa lon ma telo papeto.*

### jan

* *jan ton*

* *jan pali tomo*

* *jan elijo*

\[*jan ton li lon tomo lawa. wile ona la ona li pana e pan tawa jan elijo.*\]

**jan pali tomo:** toki, jan ton o. sina pali e seme?

**jan ton:** tenpo pini lili la mije lawa wetepi li wile e pan li toki tawa mi. mi jo e pan
ona.

\[*jan pali li sona ala e nasin lon pi jan ton. wile taso pi jan ton li ni: ona li ken toki*
*tawa jan elijo.*\]

**jan pali tomo:** a pona. jan ton o kama pona. mi o alasa e mije lawa wetepi. sina ken
awen lon tomo ni. \[*ona li pana e luka ona tawa tomo wan.*\]

**jan ton:** sina pona. \[*jan pali li pini weka la ona li weka tan tomo ni.*\]

**jan ton:** jan elijo o! tenpo suli la mi pilin weka tan sina.

**jan elijo:** mi pilin sama, jan ton o! sina lon ala la pilin mi li pakala.

**jan ton:** mi wile toki pi ale mi. taso mi o tawa. tenpo pimeja kama la sina ken ala ken
kama lon nasin lon poka telo?

**jan elijo:** mi ken. o tawa pona.

\[*wawa la jan ton li tawa tomo wan.*\]

**jan pali tomo:** jan ton o, mije lawa wetepi li olin e pan sina. mani sina li lon poki
len ni.

**jan ton:** pona. mi o tawa lon tenpo ni! o pali pona.

***

## kama nanpa tu

### ma

*tenpo pimeja la jan li lon nasin lon poka telo·*

### jan

* *jan ton*

* *jan elijo*

* *jan lawa mokan*

* *\[jan pali telo\]*

\[*tenpo pimeja la jan elijo en jan ton li kama poka lon nasin lon poka telo.*\]

**jan ton:** \[*kepeken kalama lili*\] monsuta mi la sina ken kama ala. sina kama lon la mi
pilin pona.

**jan elijo:** \[*kepeken kalama lili*\] a a a. sina o sona e wile kama mi o monsuta ala. mi
olin e sina.

**jan ton:** \[*kepeken kalama lili*\] mi olin a e sina, jan ton o.

\[*ona tu li uta.*\]

**jan elijo:** wile mi la mi tu li ken lon poka. tenpo ma ni la mije tu li ken ala olin.
kulupu mi li apeja e jan mijomi. mi wile weka a.

**jan ton:** jan elijo o. sina ken ala weka. mama sina li lawa e ma tomo ni li wile e sina
sama.

**jan elijo:** mi sona a. taso tenpo mute la mi wile weka lon poka sina li wile oko alasa
e ma ale e telo ale.

**jan ton:** a a. sina toki kepeken nasin olin musi. mi olin e sina.

\[*jan ton li uta e jan elijo. tenpo sama la kalama weka li kama tan telo suli. tomo telo*
*tawa li kama. ilo kalama sewi li kalama li lape ala e jan ale.*\]

**jan elijo:** \[*kepeken kalama suli*\] jan telo lanpan a li kama! o tawa wawa!

\[*jan elijo en jan ton li open tawa. taso jan lanpan li poki e ona li tawa tomo telo e*
*ona.*\]

**jan lawa mokan:** \[*kepeken kalama uta monsuta*\] jan elijo o toki. o kama pona lon
tomo telo mi.

***

## kama nanpa tu wan

### ma

*tenpo suno sama la jan li lon tomo tawa telo.*

### jan

* *jan sijana*

* *jan ton*

* *jan elijo*

* *jan lawa mokan*

* *\[jan pali telo\]*

\[*tomo telo la jan lanpan li jo kepeken linja e jan elijo e jan ton. jan lawa mokan li*
*awen lon sinpin ona.*\]

**jan lawa mokan:** jan sijana o. mi wile tawa tomo mi li wile sitelen e nasin wile. jan
tu ni li wile sona e tomo telo la o weka e linja jo tan luka ona o tawa ale e ona tu.

**jan sijana:** mi sona, jan lawa o! jan elijo en jan ton o kama pona lon tomo telo ni!
mi jan sijana li jan pali wan!

\[*jan ton en jan elijo la jan sijana en jan pali telo ante li weka e linja jo tan luka.*\]

**jan ton:** toki a. tan seme la mi tu li poki ala lon tenpo ni?

**jan sijana:** tomo telo ni la jan o poki ala. ma ale la jan o poki ala. ni li nasin kulupu
mi.

**jan elijo:** nasin kulupu sina la kulupu sina li poki e mi tu tan seme?

**jan sijana:** jan lawa mokan li lawa pona. mi sona ala e tan poki. taso tenpo ala la jan
lawa mokan li tawa ike e mi ale. ni la nasin ona li pona tawa mi.

\[*tomo telo la jan sijana en jan ton en jan elijo li tawa selo lon poka soto.*\]

**jan ton:** ni li nasa lili. jan lanpan ante la nasin kulupu sina li namako tawa kute mi.

**jan elijo:** mama mi la nasin pi jan lanpan li pakala mute. sina ale o kute e jan lawa.
nasin pi jan lanpan li jaki tawa ona.

**jan sijana:** jan lanpan telo la sina ken kute e powe mute. tenpo mute la mama
wetepi sina li toki a e lon ala. lawa ona li pakala. lawa ona la jan ale li ken ala olin e
jan wile. sina sona ala sona e ni a?

**jan elijo:** mi sona. mi olin e jan wile la pilin mama mi li apeja.

**jan sijana:** lon la meli olin mi li lon poki lon ma papeto. sina sona ala sona e jan
tan? jan tan li mama sina a.

**jan elijo:** sina o toki ala e olin sina. tenpo ale la jan pali pi mama mi li kute.

**jan sijana:** tomo telo ni la jan ale li ken ona a. mi meli tonsi li melome. taso jan ante
li pilin ike ala. jan lon tomo telo ni li kulupu pona. jan kule ale li ken lon ni.

**jan ton:** nasin sina li pona tawa mi! nasin ni la jan elijo en mi li ken jan olin.

**jan elijo:** pakala! jan ton o toki ala kepeken kalama suli sama ni.

**jan ton:** jan ala li lon. mi lon tomo lon telo. nasin kulupu ni li pona tawa olin mi.

\[*jan elijo li awen monsuta lili. taso ona li toki ante ala.*\]

**jan sijana:** sina tu li mije olin a. ni li pona. wile la sina tu li ken kama lon ma pona
tawa olin sina. \[*ona li oko e telo suli.*\] tenpo ale la tomo telo ni li pona tawa olin mi.
mi wile taso e meli olin mi… li wile utala e nasin tan jan wetepi.

**jan ton:** jan sijana o, meli olin sina la mi wile so-

\[*ona li kute e kalama noka lon monsi.*\]

**jan lawa mokan:** \[*kepeken kalama uta suli*\] jan tu sin o kama tawa tomo lili mi. mi
wile toki tawa sina.

***

## kama nanpa tu tu

### ma

*tenpo suno sama la jan li lon tomo lape lawa lon tomo telo·*

### jan

* *jan ton*

* *jan elijo*

* *jan lawa mokan*

\[*jan lawa mokan en jan ton en jan elijo li tawa tomo lili lawa.*\]

**jan ton:** seme suli li lon?

**jan lawa mokan:** kulupu mi li lanpan e sina tu la sina wile ala wile sona e tan?

**jan elijo:** mi wile sona.

**jan lawa mokan:** jan elijo o. mama sina li lawa e ma papeto li poki e jan mute. tan
poki li jaki. ni la kulupu mi li wile kama e poki ala. mi poki e sina la ken la ona li wile
e lon sin sina. ni la ona li weka tan poki e jan li kama jo sin e sina.

**jan elijo:** \[*kuntu monsuta*\] a a a. sina sona lili e mama mi. mi a li sona ala e olin
ona. ona li olin taso e lawa.

**jan ton:** kin la jan kule li ike mute tawa ona!

**jan lawa mokan:** \[*ona li luka e linja lon noka lawa ona.*\] n. ken la mi o ante e
nasin lanpan.

**jan elijo:** a. mama mi li ante ala e lawa ona e nasin ona.

**jan ton:** n. ken la mi ale o tawa ma papeto o weka tan poki e jan ale.

**jan elijo:** pini weka la mi tu li pali seme li tawa ma seme?

**jan ton:** mi tu li ken awen jan lanpan. ni la mi ken oko e ma ale! ni li wile sina ala
anu seme?

**jan elijo:** taso… ma papeto la mi o awen o lawa lon tenpo kama anu seme? ni li pali
wile mi anu seme?

**jan ton:** ma papeto la sina awen suli. taso sina kama e pona lon ma papeto kepeken
pali ni la ale li pona. ni la pali wile sina li pini

**jan elijo:** la mi tu li ken olin poka lon telo suli ni a!

**jan lawa mokan:** ni la mi o ante e nasin tomo tawa ma papeto o weka tan poki e
jan! \[*ona li weka wawa tan tomo lili li tawa sike lawa. ona li ante e nasin tawa ma*
*papeto.*\]

***

## kama nanpa luka

### ma

*ma papeto la jan kule mute li lon tomo poki.*

### jan

* *jan sele*

* *jan oko poki*

* *mije lawa wepeti*

* *jan elijo*

* *jan ton*

* *jan wekowi*

* *\[jan sijana\]*

* *\[jan kule mute lon poki\]*

\[*ma papeto la jan kule mute li lon poki jan. jan sele li oko e telo suli kepeken lupa*
*lon sinpin poki.*\]

**jan sele:** \[*ona li mu kon.*\] telo suli la meli olin mi li awen alasa e mi. kama lili la jan
sijana o kama. mi sona a.

**jan wekowi:** jan sele o. pilin sina li wawa a. tenpo mute la jan olin mi en mi li toki
ala. mi sona ala e pilin ona.

**jan sele:** sona mi la mi tu li ken tawa jan olin lon tenpo kama. ale o kama pona, jan
wekowi o.

**jan wekowi:** sina pona mute. wile mi la mi ale li ken olin sin lon tenpo kama lili!

\[*kalama pakala li kama tan nasin ante lon tomo poki.*\]

**jan oko poki:** o o o, kalama ni li seme a?

\[*tenpo ni a la jan sele en jan wekowi li oko e jan sijana e jan tu ante. jan elijo en jan*
*ton li jan tu ante ni. jan oko poki o oko ala e ona la jan sele li open toki tawa ona.*\]

**jan sele:** \[*kepeken kalama uta pakala*\] jan oko o kama lon ni.

**jan oko poki:** seme ike li lon a, jaki melome o?

**jan sele:** \[*kepeken kon mute*\] sijelo mi li kama jaki.

**jan oko poki:** o toki e ike sijelo sina. mi sona ala e ike la mi ken ala oko pona e ona.

\[*len la jan ton li kama lon monsi li lanpan e ilo open tan jan oko poki li weka.*\]

**jan sele:** \[*kepeken kon mute*\] lupa kon uta mi li kama pake. pilin mi la mi wile e
misikeke.

**jan oko poki:** mi kute e kalama. mi o alasa e tan ona. mi kama sin la mi ken pana e
misikeke tawa sina

\[*jan sele en jan sijana li oko e ona sama.*\]

**jan sele:** \[*kepeken kon mute*\] la o weka wawa a!

\[*jan oko poki li tawa weka kepeken wawa. jan ton en jan elijo en jan sijana li tawa*
*lupa poki.*\]

**jan ton:** \[*ona li open e lupa kepeken ilo.*\] jan kule ale o kama lon poka mi! tenpo ni
la sina ale li poki ala a! \[*jan kule li kama weka tan poki. jan ton li oko e jan sele.*\] toki
a, sina jan sele anu seme? mi jan pona pi olin sina!

\[*jan sele li uta wawa e jan sijana.*\]

**jan ton:** tenpo ni la mi sona a.

**jan elijo:** o kama! jan oko poki li kama wawa!!

\[*jan oko poki li kama sin. mije lawa wetepi li lon poka.*\]

**mije lawa wetepi:** seme li kama a?!? jan ale li weka tan poki?

**jan elijo:** toki, mama o. lawa sina li ike. mi olin e jan ton.

**mije lawa wetepi:** seme a? ni li ike nasa a! sina sona e ike ni. o pakala ala e ale
sina! mi ken pana e nasin pona tawa sina.

**jan elijo:** mi pona awen. taso sina ken ala kama pona. mi tawa! o moli pona tawa ma
ike.

**mije lawa wetepi:** o ala, ni li nasa!

\[*wawa la ona li tawa nasin ante. jan ton en jan sijana li lon poka ona. jan kule ale li*
*weka tan tomo poki tawa tomo telo.*\]

***

## kama pini

### ma

*jan lanpan ale li lon tomo telo li musi pona.*

### jan

* *jan ton*

* *jan elijo*

* *jan sijana*

* *jan sele*

* *\[jan pali telo\]*

* *\[jan wekowi\]*

* *\[jan kule mute tan poki\]*

* *\[jan lawa mokan\]*

\[*tomo telo la jan lanpan ale en jan kule ale li lon. musi kalama li wawa.*\]

**jan sijana:** olin sele mi o. sina lon poka mi la mi pilin pona suli a. mi olin a e sina.

\[*ona li uta sin e jan sele.*\]

**jan sele:** open suli li lon! poki li weka! mi wile tawa ale lon poka sina! pona o tawa
jan kule ale!

**jan ton:** jan olin mi o, sina pilin seme lon tenpo ni? mama sina li toki e apeja mute.

**jan elijo:** ale li pona. sona mi la nasin en lawa ona li ike. ona li lon ala la mi ken
pona li pilin pona! namako la mi ken olin open! mi wile oko e ma ale lon poka sina!
ale li kama pona!

**jan ton:** mi a. mi olin a e sina.

\[*ona tu li uta e ona sama.*\]

*~* *p i n i* *~*