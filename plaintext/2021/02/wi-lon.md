---
title: wi lon
description: null
authors:
- jan Sitowapu
translators: null
proofreaders: null
date: 2021-02-08
tags: null
original: null
license: null
sources:
- https://utala.pona.la/lipu-kalama-tawa/
- https://docs.google.com/document/d/1xl5osTAdUfP96ILzYaHpEnSDcxdDVKZ4t01Y8j9ul7w/edit
archives: null
preprocessing: null
accessibility-notes: null
notes: null
---

*(o walo.)*

*(lon li ante.)*

*(tomo la JAN PASULA en JAN KILU en JAN POLO li toki mute lon supa. ona mute li pali e mute li jo e lipu mute lon supa.)*

*(supa sinpin li jo e sitelen mute. JAN PASULA li awen lon poka pi supa sinpin ni.)*

*(luka la JAN KILU li jo e ilo nanpa suli. ona li luka mute e ilo nanpa ni.)*

*(JAN POLO li awen lon poka supa. Ona li toki mute tawa JAN PASULA li toki mute tawa JAN PKILU.)*

*(toki pona la ona mute li toki seli mute tan nanpa pakala pi nasin Sikosi.)*

JAN PASULA  
*(li kepeken e toki seli)*  
sina ale li pakala! nanpa *mi* li pona tawa nasin ni!

JAN KILU  
ala a, jan Pasula o! seme li "nanpa nanpa nanpa" tawa sina? nasin pona pi nasin ni li pona e *sitelen* pi jan Kowi! sina ken ala ken lukin sona?

JAN PASULA  
lon lon lon, jan Kilu o. taso sina sona ala sona e nasin lili? ona mute li pali e nasin suli la sina o suli e nasin lili. pakala! tenpo la nasin lili ale li kama pona.

JAN KILU  
tenpo li suli ala a! sitelen ni li lon la sitelen ni li pona! sina sona e pona pi jan Kowi anu seme? tenpo ala la ona li sitelen ike ala! ilo nanpa mi li toki e ni. nanpa pi jan Kowi li pona. nanpa sina li pakala.

JAN PASULA  
rnnnnnng! jan Polo o!

JAN POLO  
*(li pilin p)*  
seme?

JAN PASULA  
sina ken ala ken pali e nanpa pona?

JAN POLO  
ehhh, mi sona ala e nanpa pona.

JAN PASUTA en JAN KILU  
*(lon tenpo sama)*  
SEMEâ€½â€½â€½

*(tenpo lili la tenpo sama la jan ale li toki seli.)*

*(JAN NEKO li kama insa e tomo kepeken ilo ðŸšª. lukin la ona li pilin ike. taso ona li kama lon tenpo kama taso. jan ale lon tomo li lukin e JAN NEKO.)*

JAN PASULA  
a, jan Neko! o kama, o kama!

JAN NEKO  
m, toki. *(JAN NEKO li pake li lukin e supa sinpin.)* uhhh, sina ale li pali e seme?

JAN PASULA  
tenpo ni la mi jo ala e tenpo tawa nanpa ni. sina alasa ala alasa e tomo esun ike?

JAN NEKO  
ehhh, mi jo ala e mute. taso! mi alasa e sona lili li kama lili tan ni. mi wile toki e ni.

JAN POLO en JAN KILU  
uuuuuu!

JAN PASULA  
a! o toki e sona tawa mi.

JAN NEKO  
ehhhhhh, jan mute li kama tan ma Pute tan tomo esun. taso mi sona ala e jan mute tan ma Litepo. nanpa la jan mute tan ma Litepo li lili. ni la mi o alasa e lipu mute tan jan Kowi tawa ni. mi alasa e ike tan ike ni.

JAN PASULA  
m, pona a. *(JAN PALUSA li pake lili.)* a! ummm, sina wile ala wile pona e nanpa mi? mi ale li, "toki pona," e nanpa.

JAN NEKO  
ehhhhhh, mi pakala, jan Palusa o. mi o tawa tomo esun kapesi tan ni. mi alasa e jan Kowi tan ni. mi tu li toki e tomo esun ike.

JAN PASULA  
a, mi sona. ni li lon. o kapesi pona, jan Neko o!

JAN NEKO  
pona tawa sina kin! *(JAN NEKO li weka tan tomo. ona li tawa ma.)*

*(lon li ante.)*

*(JAN NEKO li tawa tomo esun kapesi. tawa la kasi pona mute li lon ma ni. kama la JAN NEKO li kama tawa tomo esun kapesi. lon ni la, jan mute li lon. jan ale li toki tawa jan ale. JAN NEKO li kama tawa ilo esun. JAN KUKI li lawa e ilo esun li toki tawa JAN NEKO)*

JAN NEKO  
toki!

JAN KUKI  
a, jan Neko o! toki! sina la seme li sin?

JAN NEKO  
ehhh, lili li sin. mi lon tan ni. mi toki e lipu.

JAN KUKI  
a, pona. sina wile e kapesi seme?

JAN NEKO  
uhhhhhh, mi wile e kapesi lili.

JAN KUKI  
a. mi jo e kapesi lili. (*JAN KUKI li alasa e kapesi lili tawa JAN NEKO)* lon. moku pona!

JAN NEKO  
pona tawa sina!

*(JAN NEKO li tawa JAN KOWI. JAN KOWI li awen lon supa. JAN KOWI li lukin e JAN NEKO)*

JAN KOWI  
a! jan Neko! sina jo ala jo e lipu suli?

JAN NEKO  
jo ala. taso mi sona lili e tomo esun ike tan nanpa.

JAN KOWI  
mhm. jan Pasula li toki e seme tawa sina?

JAN NEKO  
sona mi la ona li sona pona e nanpa mi. taso mi sona lili la sona mi la mi pilin e ni. jan li kama tawa tomo esun ike la mi sona e jan ni!

JAN KOWI  
u! jan ni li seme?

JAN NEKO  
jan mute ni li kama tan ma Pute.

JAN KOWI  
*(li pake lili li open toki)*
a! mi sona! ni li pona a!

JAN NEKO  
uh, tan seme?

JAN KOWI  
jan tan ma Pute li kama tawa tomoâ€¦ nimi pi tomo mi li seme?

JAN NEKO  
uhhh, tomo Kono?

JAN KOWI  
lon! jan tan ma Pute li kama tawa tomo Kono la ona mute li wile e misikeke ike anu seme?

JAN NEKO  
m, lon. mi la jan tan ma Litepu li wile lili ala e misikeke ike. taso mi sona e ni. tan mani pana la jan tan ma Litepu li esun pona e ale. taso jan tan ma Pute li esun ike. ni la ona mute li kama tawa tomo Kono tan misikeke ike!

JAN KOWI  
*(li pilin :O)*  
jan Neko o, sina sona pona!

JAN NEKO  
a, pona a. taso mi sona ala e tan suli tawa misikeke ike. mi la ona li lili li ike. mi wile sona e ni. seme li pakalâ€”

*(supa sinpin li sitelen e sona sin. tenpo ni la JAN LASITE en JAN LOLO li pana sona.)*

JAN LASITE  
tenpo ni la sona sin li kama! sona sin la tenpo suno pini lili la jan tu li kama moli. ona tu li moli lon ma Pute. jan ala li sona e jan pi pana moli tawa ona tu. taso jan utala tan ma Litepo li kama sona e sona mute. tenpo ni la jan Lolo li lon ma Litepo tan ni. ona li toki e moli tu ona. jan Lolo o?

*(sitelen li ante tawa JAN LOLO.)*

JAN LOLO  
tenpo suno pini lili la jan tu li moli lon poka tomo Kite. jan lon li alasa e sijelo moli la jan lon li toki seli e lawa pi tomo Kite tan ni. ona li pilin e ni. lawa pi tomo Kite li moli e ona tu. jan utala li toki e ni. lawa pi tomo Kite li pona tan ni. suno ni la ona li lon insa ala pi tomo. mi jan Lolo lon ma Litepo. jasima tawa sina, jan Lasite o.

*(sitelen li ante tawa JAN LASITE.)*

JAN LASITE  
pona tawa sina jan Lolo o. jan utala tan ma Litepo li kama sona e pakala ni. taso ona li kama sona la sona sin li kaâ€”  
*(JAN LASITE li awen toki. taso JAN NEKO en JAN KOWI li toki.)*

JAN KOWI  
ike a, anu seme?

JAN NEKO  
a, lon. *(JAN NEKO li lukin e ilo tenpo lon sinpin.)* a, tenpo ni la mi o tawa tomo mi.

JAN KOWI  
mun la sina ken ala ken lukin e lipu sin?

JAN NEKO  
ken!

JAN KOWI  
pona. tawa pona!

JAN NEKO  
mi tawa. *(JAN NEKO li weka tan tomo esun kapesi.)*

*(lon li ante.)*

*(JAN NEKO li tawa tomo ona.)*

*(tenpo ni la ona li tawa insa e ma kasi. ma kasi li pimeja lili)*

*(JAN NEKO li kama insa e tomo ona. JAN KISON en ilo li musi e musi sike lon supa sinpin.)*

JAN NEKO  
sina musi ala musi sin, jan Kison o?

JAN KISON  
*(li pilin ike)*  
rnnnnnng! lon. mi sona ala e sona pi ilo ni. ona li pakala e sona mi. ike la mi sona ala e *sona pakala*. agh!

JAN NEKO  
*(li tawa lon poka JAN KISON li lukin e sinpin.)*  
hmmm, sina lukin ala lukin e nasin ni?

JAN KISON  
seme?

JAN NEKO  
o lukin. sike ni li ken tawa lon ni li ken moku e sike *ni*.

JAN KISON  
*(li pilin e nena. sinpin li sitelen e musi pona.)*
o! ni li pona a! ilo li pakala ala e mi.

JAN NEKO  
eh, mi sona ike e musi ni. *(JAN NEKO li uta lape.)* agh, mi wile lape.

JAN KISON  
o lape pona, jan Neko o!

JAN NEKO  
o musi pona, jan Kison o. *(JAN NEKO li uta lape kin li tawa tomo lape ona.)*

*(JAN KISON li open e musi kin.)*

*(o pimeja.)*