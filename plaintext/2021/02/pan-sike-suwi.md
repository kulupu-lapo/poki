---
title: pan sike suwi
description: null
authors:
  - jan Nijo
proofreaders: null
date: 2021-02-04
date-precision: day
tags: null
original: null
license: CC-BY-SA 4.0
sources:
  - https://github.com/lipukule/site/blob/main/content/post/2021-02-04-pansikesuwi.md
  - https://lipukule.org/post/2021/02/04/pan-sike-suwi/
  - https://github.com/lipukule/site/tree/main/static/images/pansikesuwi
archives: null
preprocessing: null
accessibility-notes: null
notes: null
---

nasin pali pi pan sike suwi

ijo:
 - ko pan
 - ko suwi
 - ko jelo tan telo soweli, anu ko walo tan kasi
 - ko pi kama suli
 - ko namako
 - selo kili (lon wile sina)

ko pan:  
![ko pan lon poki lili](/images/pansikesuwi/1.jpg)

ko suwi:  
![ko suwi lon poki lili lili](/images/pansikesuwi/2.jpg)

ko jelo:  
![ko jelo lon supa](/images/pansikesuwi/3.jpg)

ko pi kama suli:  
![ko pi kama suli li seli lon telo](/images/pansikesuwi/4.jpg)  
![ko pi kama suli li seli lon telo](/images/pansikesuwi/5.jpg)

(ko pi kama suli li seli lon telo)

ko namako:  
![ko namako lon ilo moku lili](/images/pansikesuwi/6.jpg)

selo kili:  
![o pakala e selo kili kepeken ijo moku](/images/pansikesuwi/7.jpg)  
![ko selo kili](/images/pansikesuwi/8.jpg)

o namako e ko pan kepeken ko pi kama suli, kepeken ko namako  
![namako pi ko pan](/images/pansikesuwi/9.jpg)  
![pali pi ko pan](/images/pansikesuwi/10.jpg)

o pakala e ko jelo lon poki  
![ko jelo pakala lon poki](/images/pansikesuwi/11.jpg)

o pali e ko jelo kepeken ilo palisa  
![ko lon poki](/images/pansikesuwi/12.jpg)

o pana e ko suwi  
![pana pi ko suwi lon poki](/images/pansikesuwi/13.jpg)

o pali  
![o pali e ko kepeken ilo palisa](/images/pansikesuwi/14.jpg)

o pana e ko pan  
![pana pi ko pan](/images/pansikesuwi/15.jpg)

o pali  
![pali](/images/pansikesuwi/16.jpg)

sina wile e namako anu seme?

sina wile la, o namako kepeken selo kili  
![ko selo kili lon ko pan](/images/pansikesuwi/17.jpg)

o pali pona  
![o pali e ko pan kepeken luka](/images/pansikesuwi/18.jpg)  
![o pali e ko pan kepeken luka](/images/pansikesuwi/19.jpg)  
![o pali e ko pan kepeken luka](/images/pansikesuwi/20.jpg)  
![o pali e ko pan kepeken luka](/images/pansikesuwi/21.jpg)  
![o pali e ko pan kepeken luka](/images/pansikesuwi/22.jpg)

ko li telo mute la o pana e ko pan  
![pana pi ko pan](/images/pansikesuwi/23.jpg)

ko li kiwen mute la o pana e telo lete

o open e poki seli

o pali e sike lili mute kepeken ko  
![o pali e ko kepeken luka](/images/pansikesuwi/24.jpg)  
![o pali e ko kepeken luka](/images/pansikesuwi/25.jpg)  
![o pali e ko kepeken luka](/images/pansikesuwi/26.jpg)

o pana e ko lon supa kiwen (kiwen pi ken lon seli)  
![supa kiwen](/images/pansikesuwi/27.jpg)  
![ko pan sike lon supa kiwen](/images/pansikesuwi/28.jpg)

o pana e supa tawa poki seli

o awen

ona li pana e kon suwi la, o lukin e moku sike

o awen lon tenpo lili

o weka e supa tan poki seli (supa li seli mute a!)

o lete e supa lon tenpo lili

o jo e pan sike kepeken ilo palisa

o moku  
![pan suwi lete lon kiwen poki](/images/pansikesuwi/29.jpg)  
![soweli li lukin e pan suwi](/images/pansikesuwi/30.jpg)  
![soweli li lukin e pan suwi](/images/pansikesuwi/31.jpg)  
![soweli li lukin e pan suwi](/images/pansikesuwi/32.jpg)

o pilin pona

pan suwi li pona mute!