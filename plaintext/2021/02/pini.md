---
title: pini
authors:
  - kala pona Tonyu
date: 2021-02-28
tags:
  - translation
  - music
  - lyrics
  - poetry
  - minecraft
license: null
sources:
  - https://www.youtube.com/watch?v=VHLoVd_AikE
preprocessing: Section headers are wrapped inside square brackets.
---

\[musi #1]  \
mi sona, mi sona e  \
jan pi toki sina  \
o awen pona, tenpo  \
ni la ona li sona

ni li suli ala  \
ona li musi pona  \
ona li pona tawa mi,  \
li pake ala

\[kama sike]  \
taso, tenpo lili la ona li pilin ike  \
lon sitelen lape suli la ona li wan taso li pali mute  \
lon tenpo lili la ona li lon insa pi sitelen lape la  \
ona li sona ala e lon pi pali ona

\[sike]  \
ona! ona li musi e musi  \
o toki ala e nasin lon  \
o toki taso e toki musi powe tawa

ona! ona li awen lon lape  \
ona li wile tawa  \
o pana e sijelo sin tawa ona

\[musi #2]  \
o kon, o kon lon tenpo ni  \
kon li lon insa sina  \
o pilin e luka, o  \
tawa sin lon wawa ma

taso mi jan seme?  \
nimi mi li mute.  \
ken la mi ijo ala,  \
ken la mi ijo ale.

_kama sike
taso, tenpo lili la ona li pilin ike  \
lon sitelen lape suli la ona li wan taso li pali mute  \
lon tenpo lili la ona li lon insa pi sitelen lape la  \
sina sona ala e lon pi pali sina

\[sike]  \
sina! o kama weka tan lape  \
sina tan olin taso  \
tenpo pini la ijo ala li lon, taso

sina! sina lon e ma lili  \
sina nimi e ijo ale  \
tenpo ni la sina kute e kalama

\[ante]  \
tenpo ni la sina lukin e nimi lon sinpin  \
tenpo ni la ale li toki tawa sina  \
sina ken ala ken kute?  \
sina ken ala ken sona?  \
ona li sona e ale sina

\[sike]  \
sina! ona li olin e sina  \
sina musi pona  \
ale pi wile sina li lon insa sina

sina! sina tenpo suno ale  \
sina tenpo pimeja  \
sina wan taso ala, sina ijo ale

\[pini]  \
ona li olin e sina tan ni: sina olin  \
musi li kama pini, o weka tan lape  \
sina ken ala ken sona?  \
sina ken ala ken tawa?  \
sina jan musi a...

o kama tan lape
