---
title: tu kuntu
authors:
- kule epiku Atawan
- kala pona Tonyu
date: 2021-02-08
license: CC0 1.0
sources:
- https://utala.pona.la/lipu-kalama-tawa/
- https://commons.wikimedia.org/wiki/File:Tu_kuntu.pdf
- https://upload.wikimedia.org/wikipedia/commons/2/29/Tu_kuntu.pdf
- https://wikisource.org/wiki/Tu_kuntu
---

## open

mi kule epiku Atawan li kala pona Tonyu. mi tu li sitelen e lipu ni.
mi tu li musi mute lon pali pi lipu ni.

*kule epiku Atawan en kala pona Tonyu li tan ma pona pi toki pona. ona*
*tu li olin mute e toki pona, li pali e lipu ni tawa olin ona pi toki*
*pona.*

*tenpo pini la, ona tu li pali e toki musi "ona li monsuta e jan" tawa*
*utala musi pi toki pona. kama sona pi lipu ni li tan lili ona. ona tu*
*li kepeken ijo sama nasin melome lon lipu ni tan melome ona.*

toki musi la, jan Kuntuli li jan pona. tenpo suno wan la, ona li kama
tan lape la, ike mute li kama lon! poka pi jan Tu la, ona li alasa e
pini pona pi ale ni. ona li ken ala ken pali e ni?

***

## jan

**jan Kuntuli** *jan pi toki kuntu*  
**jan Tu** *jan pona pi jan Kuntuli*  
**soweli** *soweli pi jan Tu*  
**ilo nanpa** *ilo pi nasin nanpa pi toki pona*  
**jan Ankewi** *jan ike pi wawa nasa*  
**ilo Supanpo** *ilo lawa pi jan Ankewi*

***

## wan - LON INSA TOMO - SUNO OPEN

JAN KUNTULI li lape lon supa lape. walo li kama tan lupa tomo ona la
ona li kama tan lape.

JAN KUNTULI  
a! tenpo suno sin!

JAN KUNTULI li kama lukin e ko nasa lon ona.

JAN KUNTULI  
pakala a! nasa ni li seme?

ona li alasa weka e ko nasa tan ona. taso ko nasa li awen lon.

JAN KUNTULI  
ike a! o weka!

JAN KUNTULI li luka wawa e len ona.

JAN KUNTULI  
(kepeken wawa)  
tenpo lili la, jan pona mi li kama lon tomo mi. ken la lukin mi li ike
tawa ona tan ko nasa.

JAN KUNTULI li tawa e len ona lon alasa pi weka ko.

JAN KUNTULI  
(lon awen toki)  
ona li lukin e nasa mi la... ona li ken lukin anpa tawa mi... li wile
ala olin e mi...

*kalama pi lupa pi tomo ona.*

JAN KUNTULI  
a! pakala!

alasa pi JAN KUNTULI li kama wawa lon kute pi kalama lupa.

lupa li open. JAN TU li lon poka tomo. SOWELI li lon luka ona. JAN TU
li lukin tawa JAN KUNTULI. lukin la, JAN TU li pilin pi sona ala.

JAN KUNTULI  
(kepeken pakala lili, tawa JAN TU)  
a! toki, jan Tu o!

JAN TU  
(kepeken pilin pi sona ala)  
toki! ...sina pali e seme?

JAN KUNTULI li alasa len e ko nasa. JAN TU li awen lukin tawa ona.́

JAN KUNTULI  
a, ala, pali mi li suli ala. seme li lon?

SOWELI li kama tan luka pi JAN TU li tawa JAN KUNTULI. ona li pilin e

JAN KUNTULI kepeken nena kon.

SOWELI  
mu! MU! MU MU MU!

JAN KUNTULI li alasa luka e SOWELI. taso SOWELI li weka tan luka pi
JAN KUNTULI.

JAN KUNTULI  
(tawa SOWELI)  
a...

JAN TU  
(tawa SOWELI)  
soweli o, seme li lon? tenpo ante la sina mu pi mute ala sama ni.

SOWELI  
MU! mu mu! mu. MU MU MU MU!

SOWELI li pana e sinpin pi pilin jaki.

JAN TU  
(tawa JAN KUNTULI)  
ken la sina ike tawa ona.

JAN KUNTULI  
a... ni li ken. ike a...

SOWELI li mu mute, li kama sin tawa JAN TU. ko nasa lili tan JAN
KUNTULI li lon selo ona.́

SOWELI  
MUUUUU!!!

JAN TU li luka e SOWELI.

JAN KUNTULI  
(tawa JAN TU)  
a... ante la tan seme la sina kama ala lon insa tomo? mi monsuta ala
li moli ala e sina, a a.

JAN TU  
(lon toki kuntu)  
taso sina monsuta mute a...

JAN KUNTULI  
(lon awen pi toki kuntu)  
ala! ni li powe!

ona tu li awen pilin musi. JAN TU li tawa insa tomo. SOWELI li tawa
lon poka.

JAN KUNTULI  
o kama pona tawa tomo mi, o jaki ala e ona.

JAN TU li pana e sinpin pi pilin musi.

JAN KUNTULI  
sina wile ala wile e moku?

JAN TU  
mi wile e moku! moku li pona mute tawa jaki tomo.

JAN TU li kuntu. JAN KUNTULI li oko e JAN TU.

JAN KUNTULI  
ike a, tomo mi o jaki ala... soweli o pona e mi!

SOWELI  
mu mu...

JAN TU  
(sama monsuta)  
soweli mi li ken moku e moku ALE sina. kin la ona li ken jaki e tomo
ale sina.

JAN KUNTULI  
a a, ike! taso ona o moku ala e moku ale! ona o awen e moku lili tawa
sina.

JAN TU  
ala, ona li moku e mi kin.

JAN KUNTULI  
(lon kuntu)  
pilin mi la, soweli li moku e sina la, ona li pilin jaki...

JAN TU li oko e JAN KUNTULI.

SOWELI  
mu!́

JAN KUNTULI  
a a. ona la toki mi li lon!́

SOWELI  
mu mu!

JAN TU  
ala...

JAN TU li pana e luka ona tawa uta SOWELI, li alasa pake e kalama ona.

JAN KUNTULI  
ike, o pake e ike tawa soweli! mi o pali e moku!

JAN TU  
a a, mi pakala, mi pakala.

JAN TU li weka e luka ona tan SOWELI. lukin la SOWELI li pilin ike.  
JAN KUNTULI li kuntu. ona li tawa poki pi lete moku.

JAN KUNTULI  
(tawa weka)  
jan Tu li musi mute... mi wile musi sama ona...

JAN KUNTULI li alasa jo e moku. taso lukin la moku li ken kama anpa
tan pakala.

JAN TU  
...sina pona ala pona? lukin la moku li ken tawa anpa a.

JAN KUNTULI  
(lon awen alasa)  
a, ala! mi sona e nasin.

lon tenpo lili la, JAN KUNTULI li jo pona e ona. JAN KUNTULI li pana e
moku tawa supa. SOWELI li wile mute e moku.

SOWELI  
mu!

JAN KUNTULI li tawa e moku lon supa. pan en kasi li lon.

JAN KUNTULI  
ni li pona ala pona tawa moku?

JAN TU  
pona mute! sina pona a.

JAN KUNTULI  
aa, sina pona kin. o moku!

JAN TU li kama luka e kasi, li pana e ona tawa uta ona. JAN KUNTULI li
pali sama.

JAN TU  
(kepeken pilin jaki)  
ike! kasi ni li ike mute a.

JAN TU li weka e kasi tan uta ona. JAN KUNTULI kin li pana e sinpin pi
pilin jaki.

JAN KUNTULI  
(kepeken pilin apeja)  
a, ike... mi pakala, ken la ona li kama ike tan tenpo. ken la...

JAN KUNTULI li pake e pilin apeja, li kuntu lili.

JAN KUNTULI  
(lon musi)  
...kasi ike mute li lon ma mi, kasi ike mute li lon~

JAN TU  
a a, lon!

(kepeken kuntu kin)  
o weka e lawa, ona li sin ala...

JAN KUNTULI & JAN TU  
(kepeken kuntu, lon tenpo wan)  
...kasi ike mute li lon ma mi!

ona tu li kalama musi kuntu. kalama lili li kama tan lupa tomo, taso
jan li kute ala e ona. JAN KUNTULI li weka e kasi jaki. JAN TU li
lukin e moku ante lon supa.

JAN TU  
a! jan pan! jan pan li pona a.

JAN TU li luka e pan. lukin la, selo pan li sama jan.

JAN KUNTULI  
jan pan?

JAN TU  
lon, ona li lukin sama jan. o lukin!

JAN TU li luka li tawa e pan, li musi.

JAN KUNTULI  
ona li lukin sama jan? ona li jo e oko, anu seme? a a!

JAN TU en JAN KUNTULI li kalama musi kepeken uta.

JAN TU  
a a ala!

wawa la, JAN TU li weka e pan tawa anpa.

JAN TU  
(kepeken kalama suli)  
AAA! IKE!

JAN TU li weka tan supa kepeken wawa. lukin la, ona li pilin monsuta
mute.

JAN TU  
SEME A?!

SOWELI  
MU!

JAN KUNTULI li lukin ala e pan, li awen lukin tawa JAN TU. SOWELI li
tawa wawa.

JAN KUNTULI  
seme li kama lon?

JAN TU  
(kepeken pilin monsuta)  
OKO LI KAMA LON ONA!!

JAN KUNTULI li kama lukin e pan lon supa anpa. ona kin li kama pilin
monsuta.

JAN KUNTULI  
AAA!

JAN KUNTULI li tawa poka pi JAN TU kepeken wawa.

JAN TU  
NI LI LON TAN SEME?!

JAN KUNTULI  
MI- MI SONA ALA!

ona tu li awen lukin e pan lon anpa, li alasa mute e kon. tenpo pake
mute li pini la, ona li tawa lili tawa pan.

JAN TU  
tan... tan seme la ni li lon...?

JAN KUNTULI  
(lon lukin pi pan jan)  
mi sona ala...

JAN TU li lukin e pimeja lon lupa tomo.

JAN TU  
a, ike... suli li lon. o lukin tawa lupa tomo...

JAN KUNTULI li pilin monsuta lon lukin.

suno li weka tan tomo. kasi ike mute li pake e suno tawa lupa lukin.
kasi ike mute ni li pimeja mute, li monsuta lukin mute. ona li pana e
ijo ike sama kule pi ko nasa.

JAN KUNTULI  
AAA ike!

SOWELI  
MU! mu mu MU mu mu!

JAN KUNTULI en JAN TU li pilin monsuta. SOWELI li mu mute, li tawa
sike lon jan. kepeken lukin mute la, ona tu li tawa lon lupa tomo
monsi.

JAN TU  
ni li tan seme? ona li monsuta mute...

JAN KUNTULI  
ona li... ken ala ken moli e mi?

SOWELI li mu mute, li pilin e JAN KUNTULI kepeken nena ona.

JAN TU  
(tawa SOWELI)  
a, sina pali e seme? o pake e pilin ike tawa jan Kuntuli!

SOWELI  
MU! mu mu!

JAN KUNTULI  
pilin mi la, ike ante li suli tawa ni...

SOWELI li awen tawa, li nena e sijelo pi JAN KUNTULI.

JAN TU  
(kepeken tenpo mute)  
kasi ike li kama lon... kasi ike mute li lon ma mi- o awen, ni li tan
sina, anu seme?

JAN KUNTULI li lukin anpa tawa SOWELI.

SOWELI  
MU!

JAN KUNTULI  
ni li... tan mi?

JAN TU  
lon... ken la, sina musi e kasi ike la ona li kama lon. sina musi e
oko lon pan la ona li kama lon.

*pake lili.*

lukin la, JAN KUNTULI li alasa sona pona.

JAN KUNTULI  
a... ike! taso, tan seme?

SOWELI li awen nena e JAN KUNTULI. tan ni la, JAN TU li tawa li lukin
e len pi JAN KUNTULI kin.

JAN TU  
(lon awen lukin tawa JAN KUNTULI)  
ni li wile sona pona... a!

JAN TU li luka e ko nasa lili tan JAN KUNTULI.

JAN TU  
ni li seme?

JAN KUNTULI li kama lukin kin, li alasa weka e ona kepeken luka.

JAN KUNTULI  
mi sona ala... ona li ken ala weka tan mi.

JAN TU  
a, ken la... ni li tan pi ike lon!

SOWELI  
(lon pilin pipi)  
mu...

JAN TU li alasa weka e ko nasa kepeken luka kin. taso ko nasa li awen
lon.

JAN TU  
ona li awen lon, li ike e sina a.

JAN KUNTULI  
mi ken weka e ni kepeken nasin seme? mi wile ala e ike lon tenpo ale!

SOWELI li uta e len pi JAN KUNTULI li alasa tawa e ona tawa lupa.

JAN KUNTULI  
(tawa SOWELI)  
a, seme?

SOWELI  
mu!

JAN KUNTULI  
a... mi sona. mi lukin tawa pilin mi la, pini pi ale ni li ken lon
weka, lon insa pi kasi ike... mi wile alasa e ona!

JAN TU li luka e SOWELI, li weka e uta ona tan len.

JAN TU  
sina tawa seme?

JAN KUNTULI  
mi sona ala e nasin, taso mi sona e ni: mi wile alasa e jan ike pi ale
ni. mi utala e ona la, ijo ale ike li ken kama pini!

SOWELI  
mu!

JAN TU li pake lili. lukin la, ona li alasa sona pona.

JAN TU  
(kepeken tenpo mute)  
taso... sina ken moli lon utala, anu seme? o moli ala!

JAN KUNTULI  
(tawa weka)  
tenpo ale la, jan Tu li wile e pona tawa mi... ona li jan pi pona mute
a.

(tawa JAN TU, lon lon)  
a, ala, mi ken moli e ona!

JAN TU  
(kepeken tenpo mute lili)  
a... taso, sina tawa la, mi wile lon poka sina. mi wile ala e moli
sina.

JAN KUNTULI  
ni li nasin pona!

JAN TU  
a, ni la, mi tu o open tawa?

*pake lili.*

JAN KUNTULI li awen isipin, li tawa ala.

JAN TU  
...anu ante? tan seme la sina awen lon?

JAN KUNTULI  
a... mi pilin e ni: sina...

JAN KUNTULI li pake mute. JAN TU li awen tawa toki ona.

JAN TU  
...mi seme?

JAN KUNTULI  
sina... jan pi pona mute.

JAN TU  
a! sina jan pona kin. mi tu o open anu seme?

JAN KUNTULI  
pona! tenpo tawa!

SOWELI  
mu!

ona tu li tawa lupa tomo. SOWELI li tawa lon poka ona.

## tu - LON NASIN PI POKA TOMO - SUNO INSA

JAN TU en JAN KUNTULI en SOWELI li awen tawa lon nasin. kasi ike suli
mute li lon poka ona.

JAN TU  
kasi ike mute li lon. ni li ike mute a!

JAN KUNTULI  
lon! mi tu li wile utala e jan ike la mi o tawa wawa!

SOWELI  
mu!

JAN TU  
taso wawa tawa li ken kepeken seme?

*pake lili.*

JAN TU en JAN KUNTULI li oko e SOWELI, li lukin e ona sama.

JAN TU & JAN KUNTULI  
(kepeken kuntu)  
...ken la mi sona.

SOWELI  
(lon pilin monsuta lili)  
MU!

ona tu li tawa lon monsi SOWELI, li kepeken pali mute lon ni.

SOWELI  
(lon pilin ike lili)  
...mu.

JAN TU  
soweli, o tawa lon nasin!

SOWELI  
mu, mu MU mu mu?

JAN TU  
tan seme la sina tawa ala?

JAN KUNTULI  
pilin mi la, soweli li wile sona e nasin tawa; mi wile sona e nasin
tawa.

SOWELI  
mu!

JAN TU  
a! ni li wile sona pona. mi kin li wile sona e nasin.

ona tu li pake, li oko lon linja, li kalama musi.

JAN KUNTULI  
(lon kuntu)  
jan ale li wile sona e nasin! taso jan ala li ken pana e sona!

JAN TU  
a... mi sona ala a. pali ni li ken ike. ken la, alasa pi utala ni li
ken ike mute...

tenpo lili la, JAN KUNTULI li pilin ike lili, li toki ala. taso, tenpo
la ona li kama sin tawa musi.

JAN KUNTULI  
ken la... mi wile sona e nasin la...

(lon kuntu mute)  
o kepeken ilo nanpa!

JAN TU  
a a! ni li lon.

JAN KUNTULI  
ilo nanpa li ilo pi nasin nanpa pi toki pona!

JAN TU  
(lon sona mute)  
A! O AWEN-

lon tenpo wan la, ILO NANPA lili li kama tan sewi, li tawa anpa tawa
lawa SOWELI.

SOWELI  
(tan pilin monsuta)  
MU!!

SOWELI li tawa mute. JAN TU en JAN KUNTULI li weka pakala tan monsi
ona, li tawa ma.

JAN TU & JAN KUNTULI  
IKE A!

SOWELI  
(lon pilin monsuta)  
MU! mu mu MU MU!

JAN KUNTULI  
a... tenpo ni la mi sona. mi pakala.

JAN TU  
taso pona la, ona li ike suli ala!

JAN KUNTULI li kama tan ma, li kama lon noka. ona li pake lili, li
pana e luka ona tawa JAN TU. JAN TU li kama tan ma kepeken luka pi JAN
KUNTULI.

JAN KUNTULI  
tenpo mute la mi pakala sama ni...

JAN TU  
ala! pakala ni li tan sina ala! ale li pona.

SOWELI li tawa sike lon ILO NANPA.

SOWELI  
mu! mu mu!

JAN TU en JAN KUNTULI li lukin tawa SOWELI.

JAN TU  
a, ni li seme?

JAN TU li tawa li kama jo e ILO NANPA.

JAN KUNTULI  
ona li... ilo nanpa! li ilo pi nasin nanpa pi toki pona!

JAN TU  
aaa... ona li suwi mute!

ILO NANPA li open e oko ona.

ILO NANPA  
(kepeken kalama ilo)  
toki, ma o!

JAN TU  
ona li ken toki?

JAN KUNTULI li kama lukin e ILO NANPA kin.

ILO NANPA  
(kepeken kalama ilo)  
ilo nanpa li ilo pi nasin nanpa pi toki pona!

JAN KUNTULI  
(kepeken pake ala)  
ona li ken pali e seme?

JAN TU  
(lon musi lili)  
mi sona ala a!

ILO NANPA li oko e jan.

ILO NANPA  
(kepeken kalama ilo)  
ilo nanpa li ken weka e nanpa.

SOWELI  
mu! mu mu!!!

JAN TU li lukin tawa soweli.

JAN TU  
a lon, mi mute o awen tawa.

ILO NANPA li awen lon luka pi JAN TU. ona en JAN KUNTULI li tawa lon
monsi SOWELI sin.

taso SOWELI li tawa ala.

JAN KUNTULI  
taso mi awen sona ala e nasin. nasin seme li pona?

JAN TU  
mi sona ala... sina wile lukin e jan ike, anu seme?

JAN KUNTULI  
a, lon! taso, ona li lon seme?

ILO NANPA  
(kepeken kalama ilo)  
sina wile utala la o tawa nasin jan.

*pake lili.*

JAN KUNTULI  
...seme?

ILO NANPA  
(kepeken kalama ilo)  
ilo nanpa li sona e ijo mute. o pali e ijo pi toki pi ilo nanpa.

JAN TU  
(tawa JAN KUNTULI)  
...toki ona li lon ala lon? pilin mi la o awen tawa insa pi kasi ike.

JAN KUNTULI  
a, k-

SOWELI li open tawa.

JAN KUNTULI  
(lon awen toki)  
-ken. oke.

ILO NANPA  
(kepeken kalama ilo)  
ilo nanpa li ilo pi nasin nanpa pi toki pona. ona li ken pali e seme?
sina jo e-

JAN TU  
(tawa pakala pi toki ona, lon kuntu)  
mi sona, a a a! o pake toki!

ILO NANPA li oko e ona. JAN TU li oko e ILO NANPA kin. JAN KUNTULI li
kuntu.

SOWELI  
mu!

SOWELI li pake tawa.

nasin li kama tu. nasin wan la, "nasin Sasalin" li lon sinpin sitelen.
anpa pi nasin ni li kiwen laso. nasin ante la, "nasin jan" li lon
sinpin sitelen.

JAN TU  
a! o lukin!

ona li luka tawa sinpin ni. JAN KUNTULI li kama lukin.

JAN KUNTULI  
a! nasin ni li "nasin jan"!

ILO NANPA  
(kepeken kalama ilo)  
ilo nanpa li sona e kama ni. ilo nanpa li sona e ijo mute pi toki
pona!

JAN TU li luka e lawa pi ILO NANPA.

JAN KUNTULI  
soweli, o tawa nasin jan!

SOWELI  
mu...

SOWELI li open sin, tawa "nasin jan".

JAN KUNTULI  
toki pi ilo nanpa li lon a.

JAN TU  
a, ken... mi awen sona ala e pona pi nasin ni.

ILO NANPA  
(kepeken kalama ilo)  
sina jo e ilo nanpa, la sina sona. luka en tu en tu en tu-

JAN TU  
(lon kuntu)  
o pake!

SOWELI li awen tawa.

lon poka nasin la, kasi mute li lon. sinpin sitelen li lon kasi ni.
sinpin nanpa wan li toki e "kasi Sonja". sinpin nanpa tu li toki e
"kasi pi palisa jelo". sinpin nanpa tu wan li toki e "kasi Panto".

JAN TU  
kasi!

JAN KUNTULI  
-ike mute li-

JAN TU  
(tawa pakala pi toki pi JAN KUNTULI)  
ike! o ala!

*pake lili.*

JAN KUNTULI  
AAA IKE! mi pakala, a a. mi o pali ala e ni.

JAN TU  
a a, ale li pona.

ona ale li awen tawa. kasi li awen lon. nimi pi kasi wan li "kasi".

JAN KUNTULI  
(sama jan Misali)  
here’s tree!

toki lon sinpin sitelen li ante tan "kasi" tawa "tree". kasi ni li
kama palisa wan taso, li kama laso ala. linja loje wan en sike lili
loje wan li lon ona.

JAN TU  
...seme?

JAN KUNTULI  
mi toki e seme? mi sona ala.

JAN TU  
ken la ko ni li nasa mute e sina! ni la o tawa wawa.

ona li tawa wawa tawa insa pi ma pi kasi ike mute. ona li ken lukin e
tomo suli pi jan ike lon weka mute, lon poka pi suno pi tawa anpa.

## tu wan - LON NASIN PI MA KASI - SUNO PINI

*tenpo li weka.*

ILO NANPA li toki mute. JAN KUNTULI en JAN TU li pilin pipi lili.
SOWELI li awen tawa lon nasin jan.

ILO NANPA  
(tan awen toki, kepeken kalama ilo)  
...ali ali ali ali ali ali ali ali ali ali ali ali-

JAN TU  
(tawa pake toki pi ILO NANPA)  
jan Kuntuli o, o lukin! tomo suli li lon!

JAN TU li luka tawa tomo suli.

JAN KUNTULI  
a! ken la ni li tomo pi jan ike.

JAN TU  
sina sona kepeken seme?

JAN KUNTULI  
ona li lon pilin mi!

JAN TU  
a, pona. pilin mi la, jan ike li ken lon tomo ni, anu seme?

JAN KUNTULI  
lon a!

SOWELI li pake tawa, li lukin tawa tomo suli. nasin tawa tomo li tawa
lon sewi pi telo linja.

SOWELI  
mu! mu mu!

JAN KUNTULI  
pilin mi la... mi ken ala awen lon monsi soweli. ni li ken ike.

JAN TU  
a, lon. mi o weka.

JAN KUNTULI en JAN TU li weka tan monsi soweli.

ILO NANPA  
(kepeken kalama ilo)  
ilo nanpa li pilin sama. ilo nanpa o weka kin.

JAN TU  
sina weka tawa seme? sina ken ala weka tan luka mi.

ILO NANPA  
(kepeken kalama ilo)  
ilo nanpa li sona!

ko nasa li open kama tan sewi.

SOWELI  
mu! mu!!

JAN KUNTULI  
a, o lukin e kon; ko nasa li lon!

JAN TU  
ike a! ona li pali e seme?

JAN KUNTULI li alasa luka e ko nasa. SOWELI li nena e ona, li pana e
sinpin pi pilin jaki.

JAN KUNTULI  
ona li awen taso...

JAN TU  
ko nasa li lon tomo ni la... ken la ni li tomo pi jan ike?

JAN KUNTULI  
ni li ken lon...

ko li kama mute lon kon. JAN KUNTULI en JAN TU li open tawa tomo suli,
li kama tawa lupa tomo.

JAN KUNTULI  
ike li lon a...

JAN TU  
seme?

JAN KUNTULI  
mi wile tawa insa la, sinpin lupa li wile e nanpa...

JAN TU  
a, o kepeken ilo nanpa! ona li ken sona.

JAN TU li pana e ILO NANPA tawa sinpin lupa.

ILO NANPA  
(kepeken kalama ilo)  
ilo nanpa li sona ala.

JAN TU  
seme? taso... toki sina la sina sona e ale!

ILO NANPA  
(kepeken kalama ilo)  
ilo nanpa li weka e nanpa. ken la, ona li weka e nanpa ni tan lawa
ona.

JAN TU  
ike a...

JAN KUNTULI  
ni la, mi ken tawa insa kepeken nasin seme?

SOWELI li nena e lipu lon sinpin.

SOWELI  
mu!

JAN TU en JAN KUNTULI li open lukin e lipu.

JAN TU  
(tawa SOWELI)  
a! sina pona, soweli o.  
(tawa JAN KUNTULI)  
ni li ken pona!

JAN KUNTULI  
pona a! lipu li toki e seme?

JAN TU li lukin sin e lipu. lon lipu la, sitelen "9-8-0-6" li lon.

JAN TU  
ona li toki e ni: "luka tu tu en luka tu wan en ala en luka wan"

SOWELI  
mu! mu mu!

JAN KUNTULI  
mi pana!

JAN KUNTULI li pana e nanpa tawa sinpin lupa. ilo pi pana nanpa li
kalama ike. sinpin li open ala.

JAN TU  
seme?

SOWELI  
mu!! MU!!

JAN KUNTULI  
ken la mi pana ike e ni...?

JAN TU  
a, ni li ken.

JAN KUNTULI  
mi o pana sin!

JAN KUNTULI li pana sin e nanpa. sinpin li awen open ala.

JAN KUNTULI  
(lon pilin pipi lili)  
tan seme la mi pana e ni kepeken ike mute?

JAN TU  
mi sona ala... ken la lupa ni li pakala?

SOWELI li tawa mute, li nena mute e lipu. JAN KUNTULI li alasa mute e
nanpa pona.

SOWELI  
MU!!! MU!!!

SOWELI li nena wawa e luka pi JAN TU. tan SOWELI la, JAN TU li ken ala
pana e nanpa.

JAN TU  
soweli, o pake! mi tu li alasa pali e nanpa.

JAN KUNTULI li alasa weka e SOWELI. taso ona li awen lon.

JAN TU  
o weka!

SOWELI  
(kepeken wawa mute)  
o JASIMA e lipu! sewi ona li lon anpa! o kute e mi!

*pake lili.*

JAN TU li oko e soweli.

JAN TU  
(tawa SOWELI)  
seme a? sina soweli li ken mu taso!

SOWELI  
(kepeken pilin ike lili)  
... mu. MU.

SOWELI li oko e JAN TU. JAN TU li oko e SOWELI.

JAN KUNTULI  
(lon weka, lon kute ala SOWELI)  
a! mi kama sona! sewi pi lipu ni li lon anpa.

SOWELI  
...mu.

JAN KUNTULI li pana e anpa lipu tawa sewi, li jasima e lipu.

JAN KUNTULI  
ni la... mi ken ala ken pana sin?

JAN TU  
(lon awen oko ona tawa SOWELI)  
... lon, o alasa sin.

JAN KUNTULI li pana e nanpa sin. sinpin lupa li open lon kalama suli.

SOWELI  
mu!

JAN KUNTULI  
a! ona li pali-

JAN TU  
(lon awen toki pi JAN KUNTULI)  
-li pona!

nasin lupa pi pimeja mute li lon. jan li awen lon open ona, li tawa
ala.

JAN TU  
...li monsuta lili.

ona tu li pake, li lukin taso tawa nasin.

JAN KUNTULI  
...ike li ken ala ken lon?

JAN TU  
pilin mi la, ni li ken ike mute a...

SOWELI li tawa sike lon jan.

SOWELI  
mu!

JAN TU li alasa luka e SOWELI. taso SOWELI li tawa wawa.

ILO NANPA  
(kepeken kalama ilo)  
ilo nanpa li ilo pi nasin nanpa pi toki pona. ona li ken-

JAN TU  
a a, mi sona, ilo nanpa o.

ILO NANPA  
(kepeken kalama ilo)  
mi sona ala a!

lukin la, JAN KUNTULI li pilin monsuta lili.

JAN KUNTULI  
(lon kute ala pi ijo ante)  
taso... mi wile alasa e jan ike la, mi o tawa ni.

JAN TU  
ni li lon a...

*pake lili.* JAN KUNTULI li lukin tawa JAN TU.

JAN KUNTULI  
... pilin mi la, mi wile tawa nasin.

JAN KUNTULI li pana e luka tawa JAN TU. JAN TU li lukin e luka, li
luka e luka.

JAN TU  
mi tu o tawa! lon poka la, ale li pona.

JAN KUNTULI  
ni li nasin pona!

SOWELI  
(kepeken pilin pona)  
mu!

ona tu li open tawa nasin pimeja.

## tu tu - LON NASIN PIMEJA - SUNO PINI

JAN KUNTULI en JAN TU li awen tawa, li awen luka. SOWELI li tawa kin,
lon poka ona. ILO NANPA li awen lon luka ante pi JAN TU.

ILO NANPA  
(kepeken kalama ilo)  
sina jo e kili pi mute seme?

JAN KUNTULI  
mi sona ala a!

JAN TU  
(lon pilin ike lili)  
a... sina toki e ijo moku la mi wile moku...

kalama pi wile moku li kama tan sijelo pi JAN KUNTULI.

JAN KUNTULI  
a a, mi pilin e ni kin.

ILO NANPA  
(kepeken kalama ilo)  
sina jo e ilo nanpa, la sina ken kepeken nena ni.

nena wan pi ILO NANPA li kama suno.

JAN TU  
(tawa ILO NANPA lon luka ona)  
a? nena li lon a.

ILO NANPA  
(kepeken kalama ilo)  
kili li lon, la o pilin e nena!

JAN TU li pilin e nena. taso ijo ala li kama lon.

JAN TU  
sina powe a, ilo nanpa...

JAN KUNTULI li kuntu.

JAN KUNTULI  
(lon musi)  
o pilin! o pilin! o pilin! o pilin! o pilin!

JAN KUNTULI li pilin e nena lon sin pi nanpa luka.

ILO NANPA  
(kepeken kalama ilo)  
mi jo e kili luka!

tan sewi la, kili luka li kama lon.

JAN TU  
a! moku!

ILO NANPA  
(kepeken kalama ilo)  
tenpo moku li kama a! o moku!

JAN KUNTULI  
(lon kuntu mute)  
a a a a, pona mute a.

ona tu li moku e kili, li awen tawa.

JAN TU  
ilo nanpa o, kili ni li pona mute a!

ILO NANPA  
(kepeken kalama ilo)  
ilo nanpa li sona e nasin pi moku pona, kin.

JAN KUNTULI  
kili ni li pona mute tawa sina, anu seme, jan Tu o?

JAN TU  
lon... mi jan lili la, mi moku mute e ona. tenpo mute la mi moku
ala...

JAN KUNTULI  
a! ni la, pini pi ale ni la, mi o esun mute e ni...

ILO NANPA  
(kepeken kalama ilo)  
sina jo e mani mute, la o pana e mani mute tawa mi!

JAN KUNTULI  
(lon kuntu)  
a a, mani mute li wile-

*kalama suli.* JAN KUNTULI li tawa anpa, li weka tan lukin.

JAN KUNTULI  
AAA!

JAN TU  
(kepeken jasima kalama pi JAN TU)  
AAA!

ILO NANPA  
(kepeken kalama ilo, lon tenpo sama pi pilin monsuta)  
ILO NANPA!

SOWELI
(lon tenpo sama)  
MU!

JAN KUNTULI li lon lupa anpa. noka ona li awen lon ko, li ken ala
weka. kule pi ko ni li sama ko nasa lon kon.

wawa la, JAN TU li lukin tawa anpa, li alasa tawa e JAN KUNTULI.

JAN TU  
JAN KUNTULI O! sina pona anu seme?

SOWELI
MU! mu mu!

SOWELI li tawa sike lon lupa. JAN KUNTULI li alasa weka e noka ona tan
ko.

JAN KUNTULI  
(lon pilin pakala)  
pilin mi la, sijelo mi li pona... taso mi ken ala kama sewi tan ni
a...

JAN TU  
ike a! mi o pali e seme?

JAN TU li alasa lanpan e luka pi JAN KUNTULI, li alasa weka e ona tan
lupa.

JAN KUNTULI  
mi sona ala! ken la ilo nanpa li ken sona?

ILO NANPA  
(kepeken kalama ilo)  
mi sona ala-

wawa la, ijo pimeja li kama tan sewi. ona li suli.

JAN TU en JAN KUNTULI li lukin tawa ijo ni lon pilin monsuta.

SOWELI
mu!

walo li kama lon ijo ni. ona li jan, li suli mute. lukin la, ona li
ike. ona li pini tawa anpa, la noka ona li kalama suli lon supa. ona
li oko e JAN KUNTULI.

JAN ANKEWI  
a, jan Kuntuli o. toki.

JAN KUNTULI li alasa weka tan anpa. taso alasa ona li ike.

JAN KUNTULI  
(kepeken tenpo mute, lon pakala mute pi toki ona)  
...toki. sina... seme?

JAN ANKEWI  
a, nimi mi li Ankewi.

JAN ANKEWI li kalama e kuntu pi ike mute. JAN TU en JAN KUNTULI li
lukin, li pilin monsuta.

JAN TU  
...sina wile e seme tan mi tu? sina pali e seme tawa jan Kuntuli?

JAN ANKEWI  
sina lon tomo mi. mi wile ala e jan lon tomo mi.

SOWELI li nena wawa e JAN ANKEWI. JAN ANKEWI li weka wawa e ona.

SOWELI
(kepeken pilin pakala, lon weka)  
mu!

JAN TU  
(lon pilin ike)  
mi lon tomo sina tan wile sona mi!

JAN KUNTULI  
(lon awen pi pilin monsuta)  
jan Tu o...

JAN KUNTULI li alasa luka e JAN TU. JAN TU li luka e luka pi JAN
KUNTULI. taso ona li kute ala e JAN KUNTULI, li awen lukin e JAN
ANKEWI.

JAN ANKEWI  
ona li suli ala tawa sina.

JAN TU  
ala! sina pana e ike tawa jan pona mi... ni la, mi wile sona e tan!

JAN ANKEWI  
toki sina la sina wile e ike mi.

JAN TU  
lon! mi wile sona!

JAN ANKEWI li kama lon sinpin pi JAN TU. lukin la, JAN TU li pilin
monsuta lili, taso ona li weka ala.

JAN KUNTULI  
(kepeken wawa pi kalama lili)  
jan Tu o, tan seme la sina toki e ni?! ona li wawa mute! li ken moli e
sina!!

JAN TU  
mi- mi sona.

JAN KUNTULI li luka e luka pi JAN TU kepeken luka tu. oko ona li kama
lon linja lukin sama.

JAN KUNTULI  
(kepeken tenpo mute, kepeken pilin mute)  
ni la... sina toki e ni tan seme?

JAN TU  
(lon pilin pakala)  
tan... tan ni: mi wile awen e sina. mi wile ala e ike tawa sina, jan
Kuntuli o... ike ni o weka.

JAN KUNTULI  
a... taso-

JAN TU  
(kepeken wawa)  
o utala ala e toki mi.

JAN KUNTULI li pake toki, li lukin e JAN TU.

JAN TU  
(kepeken pilin mute, kepeken suli)  
o sona e ni: jan ni li pana e ike e nasa tawa sina. mi wile e pona
sina...

lukin la, telo lili li kama tan oko pi JAN KUNTULI.

JAN TU  
(lon awen toki)  
tan ni la, mi o utala e jan ni lon pakala ken mi, lon moli ken mi. mi
wile sona e pona sina.

JAN TU li pana e luka tu tawa luka pi JAN KUNTULI.

JAN KUNTULI  
(kepeken pilin pi monsuta lili)  
taso- taso o moli ala! o toki e ni tawa mi. sina ken ala moli.

telo lili li kama tan oko pi JAN TU kin.

JAN TU  
mi o alasa pona e ni.

JAN KUNTULI li luka wawa e luka pi JAN TU. lukin la, ona li pilin
monsuta mute.

JAN KUNTULI  
(lon telo tan oko)  
o alasa mute e ni! sina moli la, mi ken ala awen lon...

JAN TU  
mi o alasa mute e ni. o sona e ni, jan Kuntuli o... mi-

wawa la, JAN ANKEWI li weka e luka pi ona tu.

JAN ANKEWI  
(kepeken wawa)  
o pake e pilin ko ni ale! ona li jaki!

JAN ANKEWI li weka e JAN TU tan JAN KUNTULI.

JAN ANKEWI  
sina tu li jaki! o pake e ale ni!

ILO NANPA  
(kepeken kalama ilo)  
sina jaki!

SOWELI
mu!

JAN ANKEWI li weka e ILO NANPA e SOWELI kepeken noka. JAN TU en JAN
KUNTULI li kalama kon ike lon tenpo sama.

JAN KUNTULI  
(kepeken pilin ike)  
soweli o! ilo nanpa o!

JAN TU  
(kepeken wawa, tawa JAN ANKEWI)  
tan seme? sina ike tawa jan anu seme?

wawa la, JAN TU li kama lon sinpin poka pi JAN ANKEWI.

JAN TU  
(kepeken wawa mute)  
sina ike tawa jan melome, anu seme?

JAN ANKEWI  
(kepeken wawa mute kin)  
sina ike. ale ni li jaki. ona li nasa, li jaki, li powe.

wawa la, SOWELI li nena e JAN ANKEWI. JAN ANKEWI li weka wawa sin e
ona.

JAN TU  
(lon awen wawa)  
sina wile e ike tawa jan melome anu seme? sina jan ike anu seme?

JAN TU li kama lon poka mute pi JAN ANKEWI.

JAN KUNTULI  
jan Tu o, o awen! sina-

JAN ANKEWI  
(lon awen wawa kin)  
sina toki e ijo seme nasa? ona li jaki! ona li powe! ona li ike!

JAN ANKEWI li kama sewi e luka ona tawa sinpin pi JAN TU.

JAN TU  
(lon wawa mute)  
sina la, ona li ike tan seme!? ona li ken ala pona, li powe, tan
seme!?

JAN ANKEWI  
(lon kalama suli)  
mi ken toki ala e tan pi pilin mi! ONA LI SULI ALA!

kalama suli pi JAN ANKEWI li tawa pakala e tomo. JAN ANKEWI li kiwen e
luka ona, li kama open utala e JAN TU.

JAN KUNTULI  
jan Tu o!

wawa la, ijo pimeja li kama tan sewi, li weka e luka pi JAN ANKEWI.

JAN ANKEWI  
seme? a-

ILO SUPANPO  
(kepeken kalama ilo)  
Remember to read the #lawa!

__Most important rules for #nasin-jan__

Be respectful and considerate of other members. Stay aware of the
power of your words. Any bigotry, hateful ideologies, and slurs are
strictly unwelcome. This includes homophobia, transphobia, fascism,
etc.

Enjoy the community, but steer away from heated debates or arguments,
remaining respectful and conscious. This includes avoiding toxicity,
such as strong aggressiveness, speaking over others, personal
insulting, calls to death or violence, etc. Moderators may break up
escalated arguments.

*pake.*

JAN ANKEWI  
(kepeken pilin ike pipi)  
ilo Supanpo! o weka! tenpo wawa li lon!

ILO SUPANPO  
(kepeken kalama ilo)  
Remember to read the #lawa-

JAN ANKEWI  
o pake! mi sona!

JAN ANKEWI li luka e ilo Supanpo lili. ilo Supanpo li pake toki.

JAN ANKEWI  
(tawa jan Tu, kepeken pilin pi ike lili)  
mi... mi pakala.

ILO SUPANPO  
(kepeken kalama ilo)  
Remember to rea-

JAN ANKEWI  
(tawa pakala pi toki pi ILO SUPANPO)  
mi sona, mi sona! ale li pona.

JAN ANKEWI li pana e luka tawa lawa pi JAN KUNTULI. JAN KUNTULI li
open tawa sewi lili. suno lili li open kama lon poka ona.

JAN KUNTULI  
a!

open la, ko nasa li weka tan noka pi JAN KUNTULI. kama la, ko nasa li
weka tan insa ona, tan sijelo ona, tan luka ona, tan lawa ona.

JAN KUNTULI  
mi kama pona! mi pona!

JAN TU  
ni li pona! sina kama pona! ni li pona a...

SOWELI en ILO NANPA li lukin pona taso e ante pi JAN KUNTULI.

pini la, JAN KUNTULI li kama sin tawa anpa.

JAN KUNTULI  
(lon tawa anpa)  
A! ...pakala

wawa la, JAN TU li tawa JAN KUNTULI, li luka sike e ona.

JAN TU  
(lon kuntu lili)  
a a, sina pona ala pona?

SOWELI li tawa sike lon JAN KUNTULI en JAN TU.

JAN KUNTULI  
(lon kuntu lili)  
a a, jan Tu o, mi pona. ale li pona! o luka sike kepeken wawa mute
ala, a a.

JAN TU li toki ala, li pana e lawa ona tawa len pi JAN KUNTULI. JAN
KUNTULI li luka e linja lawa pi JAN TU, li kuntu lili.

SOWELI li tawa, li nena e JAN ANKEWI. JAN ANKEWI li noka ala e SOWELI,
li luka e SOWELI. ona li lukin tawa JAN TU.

JAN ANKEWI  
jan Tu o... mi pakala.

JAN TU li kama lukin e JAN ANKEWI lon awen luka pi JAN KUNTULI.

JAN TU  
a?

JAN ANKEWI  
mi... mi kama sona e pakala mi. mi kama sona e ni: jan melome li ike
ala, li powe ala... olin li olin.

JAN TU  
a... mi sona. mi sona e pakala sina.

JAN ANKEWI  
taso, mi wile kama pona. mi wile sona e nasin pi olin pona. mi kepeken
ala pi nasin melome, taso... mi wile pona tawa jan ni.

JAN KUNTULI li tawa poka pi JAN TU.

JAN TU  
a, sina pona! o pilin ike ala!

JAN ANKEWI  
(lon pilin pona)  
a? mi... ken pona tawa sina?

JAN TU  
lon, sina ken pona tawa mi!

JAN KUNTULI  
(kepeken kuntu lili)  
lon! sina pilin e ni la, sina pona tawa mi, kin!

JAN ANKEWI  
aaa, sina ale li pona. mi wile pona tawa sina, tawa jan melome ale.

SOWELI li tawa, li nena e JAN ANKEWI.

SOWELI  
mu! mu mu.

ILO NANPA  
(kepeken kalama ilo)  
ilo nanpa li pilin pona tawa sina!

jan ale li pilin pona lon tenpo ni. JAN ANKEWI li musi kepeken luka
tawa SOWELI. ILO NANPA li toki tawa ILO SUPANPO.

taso JAN TU en JAN KUNTULI li tawa ala.

JAN TU  
ale li pona a... ni li pona a...

JAN KUNTULI  
lon, sina pona mute.

*pake lili.*

JAN KUNTULI li lukin e oko pi JAN TU.

JAN KUNTULI  
jan Tu o, mi wile sona e ni...

JAN KUNTULI li pake lili.

JAN TU  
(lon pilin monsuta lili)  
a, wile sona ni li seme...?

JAN KUNTULI li alasa suli e kon.

JAN KUNTULI  
(kepeken pake mute)  
...jan olin sina li seme?

JAN TU  
...seme?

JAN KUNTULI  
(kepeken awen pi pake mute)  
toki sina la... tenpo pini la jan Ankewi li ike tawa jan melome...
taso, sina jan melome tawa jan seme? tan seme la ona li sona?

JAN TU  
a, ala-

JAN KUNTULI  
(kepeken pilin monsuta lili, kepeken pake ala)  
jan olin sina li lon, anu seme? ni la jan Ankewi li sona e ni, li ike
tawa sina, la ona li pana e ike tawa mi...

JAN TU  
ala! ni li lon ala-

JAN KUNTULI  
(lon kute ala)  
mi sona! ale li pona. sina ken olin e jan pi wile sina! mi-

JAN TU li pana e luka palisa tawa uta pi JAN KUNTULI.

JAN TU  
(kepeken pilin mute)  
ala, jan Kuntuli o. o kute e toki mi.

JAN TU li pake lili, li alasa e kute pi JAN KUNTULI. JAN KUNTULI li
kute.

JAN TU  
toki sina li lon. mi olin e jan.

JAN KUNTULI  
(lon pilin pi ike mute)  
a, mi sona! mi-

JAN TU  
(kepeken wawa)  
ona li sina!

*pake lili.*

JAN KUNTULI  
(kepeken tenpo mute)  
ona li... mi?

JAN TU  
lon. ona li sina, jan Kuntuli o. mi olin e sina, jan Kuntuli o...

JAN KUNTULI  
ona li mi...  
(lon kama sona)  
a, ona li mi!

JAN TU  
lon! lon mute!

JAN KUNTULI  
aaa! mi olin e sina kin, jan Tu o! mi olin e sina!!

luka sike pi JAN TU pi JAN KUNTULI li kama wawa. jan ante li awen pali
ante, li lukin ala e olin ona.

tenpo li pini.

JAN KUNTULI  
(kepeken kalama lili, tawa JAN TU)  
jan Tu o... tenpo ni la mi mute o tawa tomo sin...

JAN TU  
(tawa JAN KUNTULI)  
mi wile ala weka tan sina... taso, toki sina li lon.

JAN KUNTULI li weka tan luka sike pi JAN TU, taso ona li awen luka e
luka pi JAN TU.

JAN KUNTULI  
mi mute o tawa tomo. tomo li pona mute.

JAN TU  
lon a...

ona tu li tawa SOWELI tawa JAN ANKEWI.

JAN TU  
a, jan Ankewi o, mi mute li kama tawa lon tenpo ni. tan ni la, mi wile
weka e soweli mi tan sina.

JAN ANKEWI  
a, mi sona.

SOWELI  
mu! mu!

JAN ANKEWI li luka nanpa pini e SOWELI. SOWELI li kama weka e apeja
tan ona.

JAN TU  
soweli, o kama!

SOWELI  
mu!

JAN TU en SOWELI li open tawa, taso JAN KUNTULI li tawa ala.

JAN KUNTULI  
jan Tu, o awen...

JAN TU  
seme? sina wile e seme?

JAN KUNTULI  
(tawa JAN TU)  
mi... mi pilin ike lili tan ni: jan Ankewi li wile sona e nasin pona
olin. taso, ona li awen lon tomo ni la... ona li ken ala sona.

JAN TU  
a...

JAN KUNTULI  
tan ni la, mi wile sona e ni: ona li ken ala ken kama?

JAN TU  
a! ni li ken pona!

(tawa JAN ANKEWI)  
jan Ankewi o, sina wile ala wile kama lon poka mi?

JAN ANKEWI  
...seme?

JAN TU  
sina wile sona e nasin olin pona, anu seme? sina tawa lon poka la,
sina ken sona!

JAN ANKEWI li pake lili.

JAN ANKEWI  
taso sina wile e mi lon poka sina tan seme? mi ike suli tawa sina, li
pakala e sina...

JAN KUNTULI  
o pilin apeja ala! sina pona! ale li pona.

SOWELI  
mu!

JAN ANKEWI  
a... taso-

JAN TU li kama jo e JAN ANKEWI, li tawa lupa e ona.

JAN TU  
(lon kuntu)  
o taso ala!

JAN ANKEWI  
(lon kama pilin pona)  
a a, mi sona! sina pona mute a...!

JAN KUNTULI  
pona! mi pilin pona tawa sina kin!

JAN TU  
ni la, mi mute o tawa!

ILO NANPA en ILO SUPANPO li kama lon poka pi ona mute.

ILO NANPA  
(kepeken kalama ilo)  
tenpo tawa!

ILO SUPANPO  
(kepeken kalama ilo)  
jan o tawa!

lukin la, suno li kama tawa anpa. sewi li kama pimeja. taso ona mute
li awen tawa tomo.

## luka - LON INSA TOMO - PIMEJA OPEN

ona mute li pini tawa, li lon tomo. lon pini tawa la, jan ale li pilin
pona, li pilin lape. ni la, JAN KUNTULI li pana e len lape tawa jan
ale. JAN ANKEWI li pali e telo kasi seli li pana e ona tawa jan ale.

JAN TU en JAN KUNTULI li lon tomo musi, li kama open e musi. JAN
ANKEWI en SOWELI en ILO NANPA en ILO SUPANPO li lon tomo ante.

ILO SUPANPO en ILO NANPA li toki.

ILO NANPA  
(kepeken kalama ilo)  
ilo nanpa li ilo pi nasin nanpa pi toki pona!

ILO SUPANPO  
(kepeken kalama ilo)  
ona li ken pali e seme!

ILO NANPA  
(kepeken kalama ilo)  
sina jo ala e ilo nanpa-

ILO SUPANPO  
(kepeken kalama ilo)  
la luka en tu en tu en tu en tu en wan li seme?

ILO NANPA & ILO SUPANPO  
(kepeken kalama ilo, lon tenpo wan)  
MI SONA ALA A!

ona tu li kuntu mute kepeken kalama ilo, li tawa sike lon ma. JAN
ANKEWI li lukin e ilo tu, li pana e sinpin pi pilin pona.

JAN ANKEWI  
(tawa ona taso)  
a, ilo li suwi a.

JAN ANKEWI li moku lili e telo ona.

SOWELI  
mu! mu mu.

JAN ANKEWI li luka e SOWELI. SOWELI li mu pi pilin pona.

JAN TU  
(tawa JAN ANKEWI, tan tomo ante)  
jan Ankewi o, sina wile ala wile musi e musi Majon lon poka mi?

JAN ANKEWI  
a! ni li pona mute a.

JAN ANKEWI li tawa tomo pi JAN TU pi JAN KUNTULI. ona li musi lon supa
pi musi Majon.

JAN KUNTULI  
sina wile e lon seme?

JAN ANKEWI  
ale li ken tawa mi.

JAN TU  
(kepeken kalama lili)  
mi wile lon poka sina, jan Kuntuli o...

sinpin pi JAN KUNTULI li kama loje lili.

JAN KUNTULI  
aaaaa, ni li pona tawa mi kin a.

ILO NANPA en ILO SUPANPO li kama lon supa musi kin. ona tu li musi
sama wan.

JAN TU  
musi o open!

JAN TU en JAN KUNTULI li pana e leko mute tawa jan ale. JAN TU li
open. ona li alasa sona e leko pona pana.

JAN KUNTULI  
jan Tu o... o pana e leko pona tawa mi...

JAN TU  
ala! mi olin e sina, taso mi wile kama nanpa wan.

JAN TU en JAN KUNTULI li lukin tawa jan olin ona, li kuntu.

ILO NANPA  
(kepeken kalama ilo, lon tenpo sama pi ILO SUPANPO)  
ilo nanpa li wile kama nanpa wan!

ILO SUPANPO  
(kepeken kalama ilo, lon tenpo sama pi ILO NANPA)  
ilo Supanpo li wile kama nanpa wan!

JAN ANKEWI  
ala, mi wile!

ona mute li kuntu.

JAN KUNTULI  
ala! o pana e leko pona tawa mi!

SOWELI  
mu mu mu mu!

lon kama pimeja tenpo la ona mute li awen musi e musi Majon. JAN TU en
JAN KUNTULI li awen olin. jan ale li awen pilin pona, li awen pilin
musi, li awen kuntu tan toki musi pi JAN KUNTULI, pi JAN TU, pi jan
ale. ale li kama pona.

**PINI**