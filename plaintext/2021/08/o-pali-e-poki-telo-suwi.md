---
title: o pali e poki telo suwi
description: null
authors:
  - jan Alonola
proofreaders: null
date: 2021-08-02
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0006suno.pdf
  - https://liputenpo.org/lipu/nanpa-suno/
  - https://commons.wikimedia.org/wiki/File:Lipu_tenpo_nanpa_suno_-_poki_telo.png
archives: null
preprocessing: null
accessibility-notes: null
notes: null
---

tenpo ni la, mi toki ala e moku. tenpo ni la, mi toki e poki telo suwi. sina wile ala wile pali e poki telo suwi? sina wile la, o pali e ni:

sina o kama jo e ijo ni:

- poki (sina ken lukin tawa insa ona)
- ko pi kiwen lili (sina ken kama jo e ona lon tomo esun pi soweli tomo, lon ma lon poka telo)
- ma
- kiwen (lili anu suli)
- kasi telo (tan tomo esun anu telo suli)
- telo
- ken la, pipi telo (tenpo mute la, ona li lon kasi telo)

nanpa wan la, o pana e ma lon poki. o pana e ko pi kiwen lili lon poki lon sewi ma. o pali e lupa lon ko ni. o pana e kasi telo lon lupa ni. tenpo ni la, sina ken pana e telo lili. poki li ike lukin la, o ante e ona. poki li pona lukin la, o ante ala e ona. sina ken pana e kiwen tawa poki. o pana e telo ante la, sina pini! tenpo ni la, sina jo e poki telo suwi! sina ken pana e pipi telo tawa ona. taso, o pana ala e kala tawa ona. kala li wile jo e poki suli, e ilo pi tawa telo.

![poki telo](https://upload.wikimedia.org/wikipedia/commons/9/93/Lipu_tenpo_nanpa_suno_-_poki_telo.png)