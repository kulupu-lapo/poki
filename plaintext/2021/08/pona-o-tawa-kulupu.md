---
title: pona o tawa kulupu  # kamala musi: pona o tawa kulupu
original-title: Here's a Health to the Company
authors:
  - null
translators:
  - jan Ke Tami
date: 2021-08-25
tags:
  - translation
  - song
  - lyrics
  - ballad
  - folk song
  - sea shanty
license: CC BY 4.0
sources:
  - https://janketami.wordpress.com/2021/08/25/kalama-musi-pona-o-tawa-kulupu/
---

jan pona mi o kama, o kalama e ni  \
o sewi e kalama sama kalama mi  \
moku la ike weka la, mi o pilin pona  \
tenpo kama la kulupu li ken kulupu ala

pona o tawa kulupu, tawa olin mi kin  \
o moku e telo lon pona sama  \
moku la ike weka la, mi o pilin pona  \
tenpo la, kulupu li ken kama kulupu ala

pona o tawa olin mi. mi olin mute e ona  \
ona li pona nanpa wan tawa lukin mi a  \
li pilin pona kin tan mi, li kama lon mi  \
pilin pona mi li wawa nanpa wan lon ma ni

tomo tawa telo mi li lon poka ma telo  \
ona o pakala ala, ona o awen lon  \
mi tu li lon telo sama anu ma sama la  \
pona sina li awen lon mi lon tenpo ale
