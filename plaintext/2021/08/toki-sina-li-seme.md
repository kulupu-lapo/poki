---
title: toki sina li seme
original-title: Cad é sin don té sin
description: |
  A toki pona adaptation of the Irish song "Cad é sin".

  A nice rendition of the original song can be found here: https://www.youtube.com/watch?v=zVHPGFs6kH8
authors:
  - kala Asi
original-authors:
  - Órla Fallon
proofreaders: null
date: 2021-08-16
license: null
tags:
  - music
sources:
  - 'https://www.youtube.com/watch?v=4wvSSBCwosU'
archives: null
preprocessing: null
accessibility-notes: null
notes: null
---
mi tawa ma esun, mi weka e mani mi  
jan esun la, mi pana e soweli mi  
mi moku e telo, mi nasa tan ni  
ni la, toki sina li seme tawa kon mi?

mi tawa ma kasi, mi alasa e kili  
ma suli la, mi nasin e soweli mi  
tenpo mute la, mi lape lon anpa kasi  
ni la, toki sina li seme tawa kon mi?

mi musi lon tomo pi jan poka mi  
mi musi lon kulupu jan, lon ma ni  
jan musi li lon la, musi li mi  
ni la, toki sina li seme tawa kon mi?

jan mute lon poka li toki e ni  
mi jo ala e tomo, e ma, e mani  
taso mi wile ala e namako ni  
ni la, toki sina li seme tawa kon mi?  
*taso mi wile ala e namako ni!*  
*ni la, toki sina li seme tawa kon mi?*
