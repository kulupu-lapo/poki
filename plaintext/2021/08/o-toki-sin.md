---
title: o toki sin
authors:
  - jan Usawi
date: 2021-08-13
tags:
  - music
  - pop
  - rap
license: CC BY-SA-NC 4.0
sources:
  - https://janusawi.bandcamp.com/track/o-toki-sin
  - https://www.youtube.com/watch?v=PneVDPe5da4
---

o len ala  \
tenpo mute la mi kute e ni  \
sina toki e nimi “akesi”?  \
tawa mi?

seme a?  \
o toki sin  \
lon monsi mi?  \
ala, o toki tawa mi  \
sina monsuta  \
tan seme a?  \
tan seme la mi monsuta sama sina?

mi jasima  \
sina ko taki  \
utala sina li awen poka sina tan ni  \
sitelen ni li ike tawa sina la  \
o weka o alasa e jasima sin  \
e jan lili e jan suwi  \
sina wile ala e jan pi kon suli  \
pakala  \
mi jo ala e wawa mute la  \
sina alasa ala lanpan e wawa mi

“akesi”  \
“akesi”?  \
tenpo pini la sina kute anu seme?  \
sina kama ala kama jo e ku?  \
anu lukin ala lukin e sitelen tawa pi jan Misali?  \
nimi “akesi” li ike ala lon tenpo ni  \
li ike ala lon tenpo pini  \
akesi pi pona mute li ken lon  \
toki mi li lon la mi pilin pona tan toki sina—  \
a, ona weka  \
a pona a!

toki pi uta sina li wawa ala  \
li mu musi taso  \
sina lukin anpa e mi la  \
sina kama jo e mu musi taso

toki pi uta sina li wawa ala  \
li mu musi taso  \
sina lukin anpa e mi la  \
sina kama jo e mu musi taso

seme a?  \
o toki sin  \
lon monsi mi?  \
ala, o toki tawa mi  \
sina monsuta  \
tan seme a?  \
tan seme la mi monsuta sama sina?

mi jasima  \
sina ko taki  \
sina toki taso  \
mi pali  \
mi suno  \
sina mun mi  \
mi nasa taso  \
sina jaki

o toki sin  \
mi wile kute  \
jan pi kulupu mi li kute  \
sina toki pi kalama suli  \
la jan ale li ken kute  \
sina anu e nasin ni  \
taso sina ken ala kama jo e pini  \
toki wawa li wile e jan wawa  \
tan ni la o pana e toki sina tawa mi

ken la kin la mi ike lili  \
taso mi pali e ni la ona li musi  \
sina la ni li ike taso  \
tan ni: sina wile e pakala taso  \
o lukin sewi e kulupu sina  \
kulupu suli sama ni li ken awen e insa  \
sina toki la mi lukin e kiwen utala  \
lon uta sina  \
mi sona a  \
sina kokosila

anu la sina toki ike ala  \
kepeken toki pona taso  \
sina lukin anpa e mi la  \
mi mute li pana e mu musi taso

toki pi uta sina li wawa ala  \
li mu musi taso  \
sina lukin pakala e mi la  \
sina kama jo e pakala taso

seme a?  \
o toki sin  \
lon monsi mi?  \
ala, o toki tawa mi  \
sina monsuta  \
tan seme a?  \
tan seme la mi monsuta sama sina?

mi jasima  \
sina ko taki  \
utala sina li awen poka sina tan ni  \
sitelen ni li pona ala pona tawa sina  \
ala la o kama jan sin
