---
title: sinpin sewi
description: sinpin sewi was a very inspired translation and I'm very proud of it
authors:
  - Adrien Pyke
proofreaders: null
date: 2021-08-25
date-precision: day
tags:
  - music
original:
  title: Wonderwall
  authors:
    - Oasis
license: null
sources:
  - 'https://www.youtube.com/watch?v=uHNvDHqqVS4'
archives: null
preprocessing: null
accessibility-notes: null
notes: null
---
(ante la ni li sinpin sewi.)

tenpo ni la ona mute  
li pana e ni tawa sina.  
sina wile kama sona  
e pali suli sina a.  
jan ante li olin lili e  
sina. mi olin mute e sina.

toki nasin li toki ni:  
sina olin ala a.  
sina kute e ali kin.  
taso sina olin wawa.  
jan ante li olin lili e  
sina. mi olin mute e sina.

a nasin pi tawa mi li linja a.  
a suno pi lawa mi li suno a.  
mi wile toki e ni.  
taso mi sona ala tan seme.

ken la sina pana e pona tawa mi a.  
ni li tan ni: sina sinpin sewi mi.

tenpo ni la ona mute  
li pana ala tawa sina.  
sina wile kama sona  
e pali ala sina a.  
jan ante li olin lili e  
sina. mi olin mute e sina.

a nasin pi lawa mi li linja a.  
a suno pi lawa mi li suno a.  
mi wile toki e ni.  
taso mi sona ala tan seme.

ken la sina pana e pona tawa mi a.  
ni li tan ni: sina sinpin sewi mi.  
ken la sina pana e pona tawa mi a.  
ni li tan ni: sina sinpin sewi mi.  
ken la sina pana e pona tawa mi a.  
pana e pona tawa mi a.  
pana e pona tawa mi a.
