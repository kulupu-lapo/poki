---
title: mi seli (toki pona song about climate change)
description: mi mute o pona e ma!
authors:
  - jan Sepulon
proofreaders: null
date: 2021-08-25
date-precision: day
tags:
  - music
original:
  title: null
  authors: null
license: CC-BY-3.0
sources:
  - 'https://www.youtube.com/watch?v=YbekK2jHinQ'
archives: null
preprocessing: reformatted from in-video captions, manually transcribed final ad-libs
accessibility-notes: null
notes: null
---
ma mi li kalama wawa:  
"mi seli. mi moli."  
ma mi li wile e pona.  
mi seli. mi moli.

tenpo lape mi li pini.  
o kulupu! jan o pali!

ike li jaki e kon mi.  
mi seli. mi moli.  
ike li moli e telo.  
mi seli. mi moli.

mi jo e nasin wan taso.  
o utala! jan o pona!

mani li nasin e ma la,  
mi seli. mi moli.  
mani li nasa e jan la,  
mi seli. mi moli.

sina jo e ma wan taso.  
o kalama! mi o pona!

(pona e ma ni.)

(pona e ma ni.)
