---
title: ma pona Mawi
original-title: Rolling Down to Old Maui
authors:
  - folk origin
translators:
  - jan Ke Tami
date: 2021-08-27
tags:
  - translation
  - music
  - lyrics
  - ballad
  - folk song
  - sea shanty
license: CC BY 4.0
sources:
  - https://janketami.wordpress.com/2021/08/27/ma-pona-mawi/
---

mi alasa e kala suli  \
pali mi li utala  \
kon li ken wawa utala  \
mi la, ni li suli ala  \
mi a kama sin tan ma lete  \
kepeken tomo wawa  \
mi moku pona li lon meli la  \
ni ale li suli ala.

mi tawa ma pona Mawi, jan o  \
mi tawa ma pona Mawi  \
mi kama sin tan ma lete  \
mi tawa ma pona Mawi

mi tawa sin lon kon kalama  \
lon kon lete telo wawa  \
kasi kili en ma seli la  \
ona li kama lon lukin mi  \
tenpo mun mute la mi lon telo  \
lon lete lon weka.  \
taso tenpo ni la mi kama sin  \
tan ma lete lon ma Mawi

mi tawa ma pona Mawi, jan o  \
mi tawa ma pona Mawi  \
mi kama sin tan ma lete  \
mi tawa ma pona Mawi

mi tawa kon wawa lete a  \
mi tawa ma pona mi  \
pali li pini. tomo li ken tawa.  \
weka pi ma pona li lili  \
palisa tomo li pakala  \
taso ni li suli ala  \
kon wawa li alasa e mi  \
taso pona la, mi tawa ma mi

mi tawa ma pona Mawi, jan o  \
mi tawa ma pona Mawi  \
mi kama sin tan ma lete  \
mi tawa ma pona Mawi

kon li kama pona lon kasi suli  \
tan weka lete suli  \
meli ma en ma seli a  \
li wile e kama mi  \
tenpo ni kin la lukin ona  \
li wile e pona ni:  \
tomo mi li kama tan kon wawa  \
tawa ma pona Mawi

mi tawa ma pona Mawi, jan o  \
mi tawa ma pona Mawi  \
mi kama sin tan ma lete  \
mi tawa ma pona Mawi
