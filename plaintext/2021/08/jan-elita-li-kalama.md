---
title: jan Elita li kalama (Toki Pona song about Elijah McClain's tragic death)
description: |
  Elijah McClain, a 23 year-old massage therapist and community volunteer, was walking home on August 24, 2019 after buying an iced tea for his brother. Due to his anemia, he was wearing a ski mask. Officers received a call saying that McClain was being suspicious. They grabbed him and wrestled him to the ground. Supposedly the body cams of three officers fell into the grass. They placed him in a carotid hold, meant to cut circulation off to the brain (the practice was banned in 1990). When medics arrived, they administered a "therapeutic" dose of ketamine, leading McClain to go into cardiac arrest. On August 30, he was taken off life support.
  
  More info on https://en.wikipedia.org/wiki/Killing_of_Elijah_McClain
authors:
  - jan Sepulon
proofreaders: null
date: 2021-08-24
date-precision: day
tags:
  - music
  - death
  - murder
  - police brutality
original: null
license: CC-BY-3.0
sources:
  - https://www.youtube.com/watch?v=iJ991TTvB_8
  - https://open.spotify.com/track/6cgrciN9x9Y6yQ0najESv1
  - https://soundcloud.com/serotonergeek/jan-elita-2022-remix
archives: null
preprocessing: null
accessibility-notes: null
notes: null
---

mi ken ala kon.  
mi jo e lipu lawa mi.  
mi jan Elita Malen.  
ni li tomo mi.  
mi tawa tomo taso.  
mi jan pi nasin insa.  
mi jan ante taso.  
ni li ale.

jan Elita li kalama musi  
tawa soweli pakala  
lon tomo pi pona  
soweli

mi pakala mute.  
mi jo ala e ilo utala.  
mi pali ala e ni.  
mi utala ala.  
tan seme li utala e mi?  
mi moli ala e pipi a.  
mi moku ala e soweli.  
taso mi toki ike ala e jan pi moku ni.

jan Elita li kalama musi  
tawa soweli pakala  
lon tomo pi pona  
soweli

o weka e ike mi.  
mi wile taso e ni: mi kama pona.  
mi pali. mi pali e ijo ale.  
mi pana moli e mi lon. mi pali.  
sina ale li pona.  
sina pona lukin.  
en la mi olin e sina.  
o lukin weka e ike mi.

jan Elita li kalama musi  
tawa soweli pakala  
lon tomo pi pona  
soweli

mun mi li tawa mute e mi.  
mi pakala. mi pakala mute.  
a. ni li pilin ike mute.  
sina wawa mute.  
pali kulupu li pali ale.  
a mi pakala.  
mi lukin ala pali e ni.  
taso mi ken ala kon pona.

(jan Elita li kalama)

jan Elita li kalama musi  
tawa jan pona sewi a  
lon tomo pi pona  
kon ona
