---
title: o weka tan ona  # kamala musi: o weka tan ona
description: null
authors:
  - jan Ke Tami
proofreaders: null
date: 2021-08-26
date-precision: day
tags:
  - translation
  - music
  - lyrics
  - ballad
  - folk song
  - sea shanty
original:
  title: Leave Her, Johnny, Leave Her
  authors:
    - folk origin
license: CC BY 4.0
sources:
  - https://janketami.wordpress.com/2021/08/26/kalama-musi-o-weka-tan-ona/
archives: null
preprocessing: null
accessibility-notes: null
notes: null
---

jan lawa li toki: o pali!  \
mi o tawa weka.  \
tenpo kama la mani li kama.  \
ni la, mi o tawa weka

o weka tan ona  \
(jan o) o weka tan ona  \
nasin mi li pini  \
kon li wawa ala  \
ni la, mi o tawa weka

mani lili li tan pali mi  \
o weka tan ona  \
(a-aa) taso mi kama lon ma  \
ni la, o weka tan ona

o weka tan ona  \
(jan o) o weka tan ona  \
nasin mi li pini  \
kon li wawa ala  \
ni la, o weka tan ona

tomo tawa telo pali esun la  \
o weka tan ona  \
esun sina li kama weka  \
ni la, o weka tan ona.

o weka tan ona  \
(jan o) o weka tan ona  \
nasin mi li pini  \
kon li tawa ala  \
ni la, mi ale o weka

tawa li ken pakala e jan  \
o weka tan ona  \
pali mi li mute suli a  \
ni la, o weka tan ona

o weka tan ona  \
(jan o) o weka tan ona  \
tawa mi li pini  \
kon li wawa ala  \
ni la, mi o tawa weka

pilin ike li tan jan lawa  \
o weka tan ona  \
ona li ike e kon pona  \
ni la, o weka tan ona

o weka tan ona  \
(jan o) o weka tan ona  \
nasin ni li pini  \
kon li wawa ala  \
tenpo ni la, mi o weka

telo li jaki. moku li nasa  \
o weka tan ona  \
pali ala la moli li kama  \
ni la, o weka tan ona

o weka tan ona  \
(jan o) o weka tan ona  \
nasin mi li pini  \
kon li tawa ala  \
ni la, mi ale o weka 
