---
title: 'SONA SIN #3 | News in Toki Pona'
description: "nimi: \n\nApapu Mansu Ati (Abdrabbuh Mansur Hadi, عبدربه منصور هادي‎)\n\
  kulupu Wutijun (ٱلْحُوثِيُّون‎)\n\nsitelen:\n\nBy U.S. Department of State - https://www.flickr.com/photos/statephotos/21149349393/,\
  \ Public Domain, https://commons.wikimedia.org/w/index.php?curid=43736415\nBy Mbowasport\
  \ - Own work, CC BY-SA 4.0, https://commons.wikimedia.org/w/index.php?curid=95726175\n\
  By Shealah Craighead - White House, Public Domain, https://commons.wikimedia.org/w/index.php?curid=63768460\n\
  By United States Department of State - [1], Public Domain, https://commons.wikimedia.org/w/index.php?curid=70332301\n\
  By Henry Ridgwell (VOA) - Yemen Fighting Intensifies as Fears Grow of Sectarian\
  \ Conflict, Public Domain, https://commons.wikimedia.org/w/index.php?curid=70173465\n\
  By U.S Defense Department - https://www.flickr.com/photos/secdef/9401413723/in/photostream/,\
  \ Public Domain, https://commons.wikimedia.org/w/index.php?curid=75056785\nBy E\n\
  U2017EE Estonian Presidency - Tallinn Digital Summit. Welcome dinner hosted by HE\
  \ Donald Tusk. Handshake, CC BY 2.0, https://commons.wikimedia.org/w/index.php?curid=91603010\n\
  \nlipu: \nhttps://www.tagesschau.de/ausland/afrika/uganda-wahl-107.html\nhttps://www.bbc.com/news/world-middle-east-55661303https://www.bbc.com/news/world-middle-east-55661303\n\
  https://edition.cnn.com/2021/01/14/asia/indonesia-sulawesi-earthquake-intl-hnk/index.html\n\
  https://www.theguardian.com/world/2021/jan/15/dutch-government-resigns-over-child-benefits-scandal\n\
  https://docs.google.com/document/d/1uLx7PWaL3AfZ56H-UiaCr4yoUChuOoLmDNncZOGXjfE/edit?usp=sharing"
authors:
- jan Alonola
date: 2021-01-16
license: null
sources:
- https://www.youtube.com/watch?v=AyiIq-oxgh4
- https://docs.google.com/document/d/1uLx7PWaL3AfZ56H-UiaCr4yoUChuOoLmDNncZOGXjfE/edit
---

toki a! ni li sona sin!

---

<!-- https://www.tagesschau.de/ausland/afrika/uganda-wahl-107.html -->

jan Joweli Museweni li jan lawa pi nanpa luka tu tu pi ma Ukanta. tenpo sike mute luka luka luka la, ona li lawa e ma Ukanta. ni li tenpo lawa luka. tenpo ni la, jan li anu e jan lawa sin. ona li wile e ni: ona li jan lawa pi tenpo kama. ona li sike e suno pi tenpo mute! ona li pona kin tawa jan mute. jan li toki e ni: jan Museweni li pali e tomo sona  e nasin. jan mute li toki kin e ni: jan Museweni li awen lili e jaki Kolona. jan ante li wile e ni: jan Popi Wine li jan lawa pi tenpo kama. ona li pona tawa jan lili. ona li wile e ante. jan Wine li sike e suno pi tenpo mute ala. ona li jan pi kalama musi. utala li lon. tenpo mun luka luka wan la, jan Wine li lon tomo awen pi jan ike. jan pi jan Wine li tawa utala. jan pi awen lawa li moli e jan mute!  
tenpo ni la, nanpa li lon. ken la, jan Museweni li sewi!

---

<!-- https://www.bbc.com/news/world-middle-east-55661303 -->

tenpo suno pi nanpa luka luka la, jan Mike Ponpejo li toki e ni: ona li wile nimi e kulupu Wutijun (ٱلْحُوثِيُّون‎) kulupu utala. tenpo suno luka luka luka tu tu la, on li wile pali e ni. tenpo suno ni la, ma Mewika li weka e jan Tunpe tan jan lawa pi ma Mewika.  
jan Ponpejo li wile e ni: jan ale li sona e ni: kulupu Wutijun li utala monsuta li utala e jan pi ma ante li pakala e jan pi utala ala.  
jan lawa pi kulupu ma ale li toki e ni: lawa pi jan Ponpejo li kama e jan mute pi moku ala.  
tenpo ni la, jan Jamanija mute li pilin ike li jo ala e moku.  
tenpo kama la, jan Jamanija mute sin li jo ala e moku. tenpo sike mute la, utala li lon ma Jamanija. kulupu Wutijun li pona tawa ma Ilan. ona li lanpan e ma mute pi ma Jamanija. ma Sawusi li lawa e kulupu pi ma Alapi. ona li utala tawa kulupu Wutijun. ona li wile e jan lawa Apapu Mansu Ati (Abdrabbuh Mansur Hadi, عبدربه منصور هادي‎). ma Mewika li pali e pona tawa kulupu Alapi.  
utala li moli e jan mute. kulupu pi ma ale li toki e ni: utala ni li pali e tenpo ike suli!

---

<!-- https://edition.cnn.com/2021/01/14/asia/indonesia-sulawesi-earthquake-intl-hnk/index.html -->

tawa ma pi ma Sulawesi la, jan mute li moli. tenpo suno pi nanpa luka la, ma li tawa. jan mute li pali e pona tawa jan ni. tawa ma li pakala kin e jan mute. ma mama pi tawa ma li lon telo. tenpo pimeja la, tawa ma li lon ma pi anpa mute.

---

<!-- https://www.theguardian.com/world/2021/jan/15/dutch-government-resigns-over-child-benefits-scandal -->

kulupu lawa pi ma Netelan li wile tawa weka tan ni: tenpo pini la, kulupu lawa pi lanpan mani li toki e ni: kulupu mama mute li pana ala e mani.  
tenpo pi kulupu lawa sin ala la, kulupu lawa pi jan lawa Make Lute li awen lawa e ma Netelan. tenpo pini la, jan lawa Lute li lawa e kulupu lawa tu wan. ona li toki e ni: kulupu lawa li awen lawa e lawa tan ike lili Kolona. esun pini en kulupu pini li awen.

---

ni li sona sin.
tawa pona!
