---
title: kasi kule jelo
description: null
authors:
- jan Kuleku Nena
translators: null
proofreaders: null
date: 2021-09-02
tags:
- poetry
original:
  title: I Wandered Lonely as a Cloud
  authors:
  - William Wordsworth
license: CC-BY-SA 4.0
sources:
- https://liputenpo.org/pdfs/0007kule.pdf
- https://liputenpo.org/lipu/nanpa-kule/
archives: null
preprocessing: null
accessibility-notes: null
notes: null
---

mi tawa ma la  
mi lukin e kasi kule jelo.  
poka telo, anpa kasi suli la  
ona  
li tawa musi.  
sama mun mute  
en nasin  
pi telo mama soweli la  
ona li lon en linja poka telo.  
mi lukin e mute mute.  
ona  
li tawa musi.  
poka ona la telo li tawa musi, taso  
ona li  
tawa musi kepeken pilin pona mute.  
ona  
li pona tawa mi.  
mi lukin li lukin taso  
mi pilin ala ni:  
ona tan ni:  
mi pilin ni:  
mi jo e mani mute.  
tenpo mute la mi pini e oko mi la  
mi pilin e ona.  
ona  
li pona tawa mi.  
ona li pona tawa pilin mi,  
en poka kasi kule jelo la  
pilin mi  
li tawa musi.