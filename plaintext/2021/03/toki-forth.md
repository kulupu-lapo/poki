---
title: 'pali kulupu: toki forth pi jan Eris'
description: null
authors:
  - jan Jan
proofreaders: null
date: 2021-03-02
date-precision: day
tags: null
original: null
license: CC-BY-SA 4.0
sources:
  - https://github.com/lipukule/site/blob/main/content/post/2021-03-02-pali%20kulupu_%20toki%20forth%20pi%20jan%20Eris.md
  - https://lipukule.org/post/2021/03/02/pali-kulupu-toki-forth-pi-jan-eris/
archives: null
preprocessing: null
accessibility-notes: null
notes: null
---

toki ilo `forth` li ilo wan ala. ona li kulupu ilo. ona mute li jo e tan wan, taso ona li ken ante mute a! ilo `forth` ante li lon. ilo `gforth` li lon. ilo `jonesforth` li lon. ilo `pforth` li lon. ale li ante. taso ale li ilo `forth`.

mi en jan Eris li toki mute e kulupu ilo ni. ona li pali e ilo sin. ona li ilo pi kulupu ni. ona li ilo `forth`.

jan Eris li toki e ni: ilo `forth` li ilo pi nasin sama. ale li sama li nimi. toki ilo ante la, ijo sama `+` en `-` li jo e nasin ante. taso ilo `forth` la ante ni li lon ala. ale li `nimi`. ilo `forth` la nimi li ale.

ilo `forth` pi jan Eris li jo ala e nimi. taso mi pilin e ni: jan Eris li wile kama jo e nimi tawa ilo.

ante kin la jan Eris li toki e ni: ilo ona li jo e ilo nanpa ante. ilo nanpa li monsi tawa nanpa. ilo ante li `4 + 4`. ilo `forth` li `4 4 +`.

ilo `forth` pi jan Eris li ken ni:

![toki ilo lon toki ilo forth](https://cdn.discordapp.com/attachments/801813222239633508/804456771514793984/--DH.png)

ona li toki e ni: ilo `forth` li sama e kulupu sinpin.

![kulupu sinpin](https://media.discordapp.net/attachments/801813222239633508/804457927770898452/set-white-dishes-on-table-260nw-289935425.png)

jan li ken pana e ijo lon lawa pi kulupu sinpin. jan li ken weka e ijo lon lawa kulupu sinpin. taso jan li ken ala weka anu pana e ijo lon insa anu anpa kulupu sinpin. ona li ken lon lawa taso.

jan li toki e nanpa la ona li kama lon lawa kulupu sinpin. nimi `+` lon ilo `forth` li toki e ni: o weka e nanpa tu tan lawa kulupu sinpin. o en e nanpa tu. o pana e nanpa sin tawa lawa kulupu sinpin.

jan li pana e nanpa tu:
```cpp
2
2
```

jan li pana e nimi `+`.
```cpp
+
2
2
```

nimi `+` li moku e nanpa tu.
```cpp
+ // ni li moku e nanpa tu
```

nimi `+` li en e nanpa tu. ona li pana e nanpa sin tawa lawa.
```cpp
4
```

## nasin toki

jan:
> nanpa wan: mi wile kepeken nasin toki ni tawa lipu pi lipu kule  
ona li pona ala pona tawa sina  
mi wile sitelen e lipu pi pali jan

eris:
> pona a!

jan:
> oke  
o toki e pali sina  
mi sona e ni: ona li ilo forth  
taso ona li seme

eris:
> a! ilo Forth li toki ilo. ona li toki lili.  
ona li pasila mute!

jan:
> a  
jan li ken toki e ni anu seme: ilo forth li ilo toki pona

eris:
> a a a  
ken, ken

jan:
> ilo ante la ilo toki sina li ante tan seme?

eris:
> ilo forth la, ilo nanpa li monsi e nanpa!  
ilo C la, 1 + 1  
taso, ilo Forth la, ni li 1 1 +

jan:
> a

eris:
> ilo forth la, ale li monsi!  
lipu " toki a!" toki li sitelen e toki a  
taso, ilo ante la, ni li print("toki a!");  
ilo ante la, sina ken ala sitelen kepeken toki pona  
sina sitelen kepeken toki Inli

jan:
> ilo sina li ken toki pona anu seme

eris:
> tenpo lili!

jan:
> musi

eris:
> mi pali e ni

jan:
> ona li jo e nimi seme?

eris:
> ala :pensive:

jan:
> a

eris:
> ni li ilo forth nasin  
mi wile ante!

jan:
> a  
tan seme la sina pali e ilo ni

eris:
> ilo forth li pona tawa mi!

jan:
> tan ante li lon ala lon?

eris:
> mi wile sitelen pona  
nnn

jan:
> a  
tan pona

eris:
> tenpo ni la, ala

jan:
> sina jo ala jo e ilo pi sitelen kepeken ilo ni?

eris:
> jo! mi sitelen kepeken ilo forth e ilo forth  
> sina wile la mi sitelen e ona?

jan:
> mi wile

eris:
> ona li sitelen kepeken toki Inli  
> ni li pona anu seme?

jan:
> pona kin

eris:
> ![toki ilo lon toki ilo forth](https://cdn.discordapp.com/attachments/801813222239633508/804456771514793984/--DH.png)
>
> nasin ilo forth la, ale li nimi!

eris:
> 'functions' en 'operators' li lon ala!  
ale li nimi - + li nimi, toki li nimi!  
nimi ale li kepeken e nasin sama

jan:
> a  
pona en sama mute a

eris:
> a!  
nasin ni la, ilo li kepeken e ijo sinpin  
ken la ona li leko mute? anu lipu kiwen mute?

jan:
> ni li supa mute

eris:
> a!

jan:
> ni li toki mute tawa lipu  
sina wile ala wile toki e ijo ante pi ilo sina?  
ona li ala la nasin toki ni li ken pini

eris:
> nnnn  
ilo mi la, lili li toki pona  
anu ken toki pona :pensive:  
mi wile pini ala, taso mi ken ala toki :pensive:

jan:
> a

eris:
> ni li pona!  
sina pona  
:)

jan:
> o pona

eris:
> sina sama!