---
title: nimi mi pi sitelen pona
description: null
authors:
- jan Ke Tami
translators: null
proofreaders: null
date: 2021-06-02
date-precision: day
tags: null
original: null
license: CC-BY-SA 4.0
sources:
- https://liputenpo.org/pdfs/0005pan.pdf
- https://liputenpo.org/lipu/nanpa-pan/
archives: null
preprocessing: null
accessibility-notes: null
notes: null
---

toki, jan Tamalu o! lipu tenpo nanpa soweli la, sina pana e nimi sina pi sitelen pona. mi pana e sama.

mi jan Ke Tami. sitelen pona la, mi kepeken nimi [kiwen-en] [tomo-anu mi-insa]. ken la, ni li nasa tawa sina: mute la, mi wan e sitelen tu lon nimi. taso ona li sama nimi [kiwen en], li sama [tomo anu mi insa], li musi tawa mi. sitelen tu li kama wan la, kon ona li kama wan kin.

[kiwen-en]\: nimi “kiwen” en nimi “en” la, mi pilin sama kiwen namako anu kiwen mani.

[tomo-anu]\: nimi mi nanpa tu li nimi pi kulupu mama mi. kulupu ni li sama tomo tawa mi.

[mi-insa]\: nasin mi la, sijelo mi li suli, li suli mute ala. lawa mi en toki mi en insa mi en pali pilin mi li suli tawa mi.