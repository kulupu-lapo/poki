---
title: monsuta
description: a fun lil "goodbye but like fuck you" song in toki pona
authors:
  - jan Usawi
proofreaders: null
date: 2021-06-26
date-precision: day
tags:
  - music
  - pop
original: null
license: CC BY-SA-NC 4.0
sources:
  - https://janusawi.bandcamp.com/track/monsuta
  - https://www.youtube.com/watch?v=_DVC7iJLgWs
archives: null
preprocessing: null
accessibility-notes: null
notes: null
---

mi wile ala lili  \
mi wile ala suwi  \
mi wile ala olin  \
mi wile alasa

mi wile ala sewi  \
mi wile ala nasin  \
mi wile ala pona  \
mi wile alasa

monsuta  \
ni li tenpo pimeja  \
lon insa pi lawa sina  \
toki ike lon anpa  \
sina monsuta  \
e mi la mi utala  \
sina ike a  \
sama kala suli la mi alasa

mi wile ala lete  \
mi wile ala kute  \
mi wile ala nimi  \
mi wile alasa

mi wile ala kiwen  \
mi wile ala lape  \
mi, mi ken ala moli  \
mi wile alasa

monsuta  \
ni li tenpo pimeja  \
lon insa pi lawa sina  \
toki mi li lon anpa

ilo ala  \
tomo ala  \
lipu nasin ala  \
a, kalama ni li seme a?  \
sijelo moli, kon jaki  \
telo loje taki  \
sina wile weka  \
taso ken ala pali

luka sama soweli  \
uta sama akesi  \
kon sama seli suli  \
sina ken ala lawa e mi  \
lawa sina  \
pilin sina  \
sijelo sina  \
o tawa ala  \
anu sina wile la o tawa  \
ni li ante e ala  \
mi ken tawa wawa  \
a, ale sina li mi

mi wile ike e sina  \
mi wile kama wawa  \
mi wile musi taso  \
mi sona ala  \
mi alasa

monsuta  \
ni li tenpo pimeja  \
lon insa pi lawa sina  \
toki ike lon anpa

mi monsuta  \
e sina la o weka  \
anu la  \
ni li tenpo alasa