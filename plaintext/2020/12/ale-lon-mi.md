---
title: ale lon mi
authors:
  - kala pona Tonyu
date: 2020-12-27
tags:
  - original
  - music
  - lyrics
  - album track
license: null
sources:
  - https://www.youtube.com/watch?v=aYo0X49vyJ8
  - https://www.youtube.com/watch?v=WLgLgCZ-Vo8
  - https://soundcloud.com/kala-pona/ale-lon-mi
  - https://open.spotify.com/track/4h31gOAHxrn0UqSEYEhpNL
preprocessing: Section headers are wrapped inside square brackets.
---

\[musi #1]  \
o pake e ale ni  \
o kama tan lape e mi  \
tomo ni li sama moli suli

o weka e len lawa  \
o suno e nasin  \
pona tawa tenpo pona, sina

jan tu, pimeja tu li lon sewi...

\[sike]  \
ilo kalama suli  \
li open mu e pilin moli  \
pilin li pakala, li apeja  \
li ale mi

tenpo pini ike  \
li awen lon insa mi  \
ona li monsuta, li alasa  \
e ale lon mi  \
ale lon mi

\[musi #2]  \
ilo tenpo li tawa  \
ijo ale li tawa sama  \
mi taso li lon tenpo pini

suno li kama li weka  \
jan ale li weka sama  \
sona pini li sama kiwen moli

jan tu, kon tu li lon sewi

\[sike]  \
ilo kalama suli  \
li open mu e pilin moli  \
pilin li pakala, li apeja  \
li ale mi

tenpo pini ike  \
li awen lon insa mi  \
ona li monsuta, li alasa  \
e ale lon mi

\[ante]  \
o sona e ni  \
pilin mi li moli  \
tenpo poka li awen pimeja  \
tawa lukin

\[sike]  \
ilo kalama suli  \
li open mu e pilin moli  \
kalama li lawa ala li utala  \
e ale mi

tenpo pini ike  \
li awen lon insa mi  \
ona li jasima, mi lukin weka  \
e ale lon mi  \
ale lon mi
