---
title: waso li mu
description: null
authors:
  - jan Ke Tami
proofreaders: null
date: 2020-12-22
date-precision: day
tags:
  - music
  - christmas
  - carol
original:
  title: Щедрик
  authors:
    - folk origin
license: CC-BY-4.0
sources:
  - https://www.youtube.com/watch?v=TugoqT5bwic
  - https://janketami.wordpress.com/2020/12/22/musi-kalama-shchedryk/
archives: null
preprocessing: edited ending lyrics to match what is sung
accessibility-notes: null
notes: null
---

musi tenpo pi sike sin.  \
waso lili li tawa lon  \
tomo pi jan tomo suli.  \
waso li mu ni tawa jan:  \
"jan tomo o, lukin e ni:  \
soweli li mute sina.  \
soweli li pona lukin.  \
sina esun e ona la,  \
sina kama jo e mani sin.  \
mani ni li kama mute.  \
tenpo kama la, pona li tawa sina li tawa tomo sina.  \
(tenpo kama la, pona li tawa tomo sina li tawa sina.)  \
ken la, jan olin li tawa sina.  \
ona li pona lukin mute."  \
musi tenpo pi sike sin.  \
waso lili li tawa lon  \
tomo pi jan tomo suli.  \
waso li mu, waso li mu.
