---
title: ko walo telo lete  # musi kalama Schneeflöckchen Weißröckchen
original-title: Schneeflöckchen Weißröckchen
authors:
  - jan Ke Tami
original-authors:
  - Hedwig Haberkern
date: 2020-12-23
tags:
  - translation
  - music
  - lyrics
  - folk song
  - christmas
  - winter
  - carol
license: CC BY 4.0
sources:
  - https://janketami.wordpress.com/2020/12/23/musi-kalama-schneeflockchen-weisrockchen/
  - https://www.youtube.com/watch?v=BODg77IKqZw
---

ko walo telo lete  \
o kama anpa.  \
sina kama tan sewi.  \
nasin ni li suli.

o kama lon lupa.  \
sina sama mun wan.  \
sina sitelen walo.  \
ni li pona.

sina len walo mute  \
e kasi e ma.  \
tan ni la kasi lape.  \
lape ni li pona.

ko walo telo lete  \
o tawa ma mi.  \
mi ken pali e ko jan.  \
mi ken musi e ko.
