---
title: luka sike
description: null
authors:
  - kala pona Tonyu
proofreaders: null
date: 2020-12-27
date-precision: day
tags:
  - original
  - music
  - lyrics
  - album track
original: null
license: null
sources:
  - https://www.youtube.com/watch?v=oxrRY50fy5M
  - https://www.youtube.com/watch?v=ElSgWkww_Qo
  - https://soundcloud.com/kala-pona/luka-sike
  - https://open.spotify.com/track/485NBaEzTIG6FfPvtVKTV2
archives: null
preprocessing: Section headers are wrapped inside square brackets.
accessibility-notes: null
notes: null
---

\[musi #1]  \
o pini e oko sina  \
ale li kama pona  \
o pilin monsuta ala  \
mi lon poka sina

tenpo pini li awen lon ala  \
o weka e sona sina  \
o pilin monsuta ala  \
mi lon poka sina

\[kama sike]  \
ni li wile mi: sina ken pilin awen  \
lon luka sike mi  \
ni li wile mi: sina ken pilin pona  \
li ken lape pona  \
lon poka mi

\[sike]  \
o lape pona  \
o pilin monsuta ala  \
pimeja li sona e mi

sina awen  \
o pilin monsuta ala  \
walo li olin e sina

\[musi #2]  \
o pilin ike ala  \
ale li kama pona  \
o pilin monsuta ala  \
mi lon poka sina

o wile moli ala  \
o lukin: suno li kama  \
o pilin monsuta ala  \
mi o awen e sina

\[kama sike]  \
ni li wile mi: sina ken pilin awen  \
lon luka sike mi  \
ni li wile mi: sina ken pilin pona  \
li ken lape pona  \
lon poka mi

\[sike]  \
o lape pona  \
o pilin monsuta ala  \
pimeja li sona e mi

sina awen  \
o pilin monsuta ala  \
walo li olin e sina

o lape pona  \
lon tenpo kama la  \
mi awen lon poka sina

sina awen  \
monsuta li weka  \
o lape pona lon luka sike mi
