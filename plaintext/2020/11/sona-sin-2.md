---
title: 'SONA SIN #2 | News in Toki Pona'
description: 'toki! sitelen tawa ni li sona sin mi pi nanpa tu! a a a!


  sitelen / PICTURES

  Creative Commons



  lipu tan / SOURCES

  https://www.politico.eu/article/poland-abortion-protests-shake-government-retreat/

  https://www.nytimes.com/2020/10/31/world/great-britain-coronavirus-lockdown.html

  https://edition.cnn.com/2020/10/31/europe/uk-lockdown-coronavirus-europe-intl/index.html

  https://www.bbc.com/news/world-europe-54729957'
authors:
  - jan Alonola
proofreaders: null
date: 2020-11-01
date-precision: day
tags: null
original: null
license: null
sources:
  - https://www.youtube.com/watch?v=qtq5wsH_5-E
archives: null
preprocessing: null
accessibility-notes: null
notes: reformatted manually
---

O kama pona tawa sona sin Alonola pi nanpa tu.

tenpo suno ni la mi toki e ike insa ma Posuka e lili ike Kolona e utala insa ma Kanse.

---

<!-- https://www.politico.eu/article/poland-abortion-protests-shake-government-retreat/ -->

jan mute mute li pilin ante insa ma Posuka. kulupu lawa pi ma Posuka li lawa e ni: meli li ken ala weka e jan lili insa insa. ona li ken ala kin e ni la jan lili insa insa li jo e sijelo ike.

tenpo ni la nasin lawa li ni: jan lili li kama moli la meli li ken weka e jan lili.  meli li moli la meli li ken weka e jan lili. jan li unpa ike e meli la meli li ken weka e jan lili.

kulupu li wile ante li suli ale. tenpo suno nanpa luka la jan mute mute li tawa tomo pi jan Jalosawa Katinsi. ona li jan lawa pi ma Posuka.

jan mute li wile e nasin lawa meli. kulupu lawa pi ma Posuka li nasin sin ala. jan Posuka li wile e kulupu lawa ante.

---

<!-- https://www.nytimes.com/2020/10/31/world/great-britain-coronavirus-lockdown.html -->

jan lawa Poli Jonson pi ma Juke li toki e kulupu ona. jan sona sijelo li toki e ni: lili ike Kolona li ike mute. jan pi sijelo ike li mute. supa lape insa tomo pi pona sijelo li lili.

jan Jonson li wile ala e pini pi ma ale. jan ante li wile e pini pi ma ale. tenpo ni la Jonson li toki e ni: ken la pini pi ma Juke ale li pona anu seme?

lipu sona sin li toki e sitelen lawa tawa Kolona. jan sona sijelo li toki e ni: jan li jo e Kolona. nanpa ona li kasi mute. ni li pali suli. tomo pi pona sijelo li ken ala pali suli. jan sona sijelo li wile e ni: kulupu lawa li pali e ijo.

---

<!-- https://edition.cnn.com/2020/10/31/europe/uk-lockdown-coronavirus-europe-intl/index.html -->

jan mute li wile ala e lawa tan Kolona. ona li lon ma Epanja.

tenpo suno nanpa luka la jan mute lon nasin tawa. jan pi nasin lawa li poki e jan luka luka tu. jan tu ona li jan lili.

jan mute li pilin ante li lon kin ma Italija. tenpo suno wan la nanpa jan kepeken Kolona li kasi e [san ten wan mila] <!-- (31.000\*) -->

jan mute li utala e jan pi nasin lawa.

tenpo suno nanpa luka la pini nanpa tu li lon ma Kanse. pini pi ma Kanse li lon tawa tenpo mun luka luka tu. tenpo pini la nasin lawa li wawa. tenpo ni la nasin lawa li wawa ala.

tomo pali en tomo sona li open. jan li ken taso tawa tan ni: jan li pali li tawa e tomo pi pona sijelo li pana pali e jan pi kulupu mama li esun e moku li kon. jan lawa pi ma Kanse li toki e ni. 

ma Tosi li jo kin e pini sama.

---

<!-- https://www.bbc.com/news/world-europe-54729957 -->

jan li moli e jan tu wan insa tomo nasin sewi. tomo nasin sewi li lon ma tomo Nise.

jan lawa pi ma Kanse Emanul Makalon li toki e ni: ni li utala pi nasin sewi Silami ike.

ona li toki e ni: ma Kanse li jo e nasin pona. tenpo kama la ma Kanse li jo e nasin pona.

Makalon li tawa tomo nasin sewi Note-Tame. jan utala [po mila] <!-- (4000\*) --> li lon tomo nasin sewi li lon tomo sona.

jan lawa mute li toki e ni: insa ma tomo Nise la jan li weka e lawa pi jan wan. meli wan en mije wan li moli. jan pi nasin lawa li utala li poki e jan ike.

---

ni li sona sin.  
tawa pona!
