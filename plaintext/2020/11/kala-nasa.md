---
title: kala nasa
authors:
  - jan Niko
date: '2020-11-11'
collection:
  - utala.pona.la
  - utala pi toki musi (2020)
license:
sources:
  - https://utala.pona.la/toki-musi-lili/
---

ale li sama linja nasa,  
ona li wan taso, ale li lon ona  
sina awen lon ona  
li ken ala weka

soweli en jan li sama selo  
li sama pipi, li moku tan selo  
ni la, sina awen lon ona  
li ken ala weka

soweli en jan li sama kala  
kala li moku tawa jan en soweli  
ona li wile ala moku  
taso ona li ken ala weka

taso, kala nasa li wile ala  
ni la, ona li moku ala tawa jan  
jan ale o sama kala nasa  
ni la, jan li ken weka
