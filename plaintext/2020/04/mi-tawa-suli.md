---
title: mi tawa suli
original-title: How Far I'll Go
description: null
authors:
  - Adrien Pyke
original-authors:
  - Lin-Manuel Miranda
proofreaders: null
date: 2020-04-15
license: null
tags:
  - music
sources:
  - 'https://www.youtube.com/watch?v=TFFDwTcltOc'
archives: null
preprocessing: null
accessibility-notes: null
notes: null
---
tenpo sona ale pi mi la mi lukin e telo suli.  
mi sona ala e tan a.  
mi wile e ni: mi meli lili pona ona.  
taso mi tawa telo. pali mi li suli ala.

tawa noka ale, alasa ale,  
nasin mi ale li tawa lon  
pi sona mi. mi ken ala tawa.  
mi wile tawa.

linja pi sewi telo li toki: "o kama!"  
jan ala li sona e suli ona.  
kon li awen lon monsi mi la mi sona e ni.  
mi tawa la mi sona ala tawa suli anu lili.

a mi sona e ni: jan ale pi ma ni li pilin pona.  
ijo ale li sewi.  
a mi sona e ni: jan ale pi ma ni li pali suli.  
ken la mi ken pali kin.

mi ken lawa pona. mi ken kama wawa.  
mi sama jan ante la mi pilin pona.  
taso kalama insa li toki ante.  
nasa mi li seme?

suno lon sewi telo li suno mute a!  
jan ala li sona e noka ona.  
mi sona e ni: ona li toki ni: "o kama!"  
o toki tawa mi! pini pi linja ni li seme a?

linja pi sewi telo li toki: "o kama!"  
jan ala li sona e suli ona.  
kon li awen lon monsi mi la mi sona e ni.  
tenpo kama la mi tawa a!
