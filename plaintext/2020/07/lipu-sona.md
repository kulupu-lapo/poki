---
title: lipu sona
description: null
authors:
  - jan Likipi
translators: null
proofreaders: null
date: 2020-07-03
tags: null
original: null
license: All Rights Reserved
sources:
  - https://discord.com/channels/301377942062366741/375591429608570881/728692750043709481
archives: null
preprocessing: Wrapped sitelen pona text in square brackets.
accessibility-notes: null
notes: null
---

kipisi nanpa wan: nasin pi ijo lili

lipu ni la, tenpo kama la, nasin suli ike li lon. tenpo ni la, mi wile toki e nasin pona pi ijo lili. sona ni
li suli mute tawa sona ante pi lipu ni.

ijo lili mute li lon. ijo ni li kipisi pi ijo ale. nimi pi ijo lili ni li “lili Ato”. lili Ato mute mute a li lon la, ijo li lon. lili Ato li lili la, ijo tu wan pi lili mute li lon. nimi pi ijo ni li “lili Poton” li “lili Nuton” li “lili Eleton”. lili tu wan ni li kipisi pi lili Ato. insa pi lili Ato li lili Poton li lili Nuton. insa ni pi lili Ato li nimi Nukisa. lili Eleton li tawa pipi lon poka kulupu Nukisa.

kon wawa li lon poka lili Poton li lon poka lili Eleton. ni la, kon wawa pi lili Eleton li “pimeja”. kon wawa pi lili Poton li “walo”. kule ala li tawa kon wawa. taso, kon wawa tu li lon. sina kepeken nimi “pimeja” la, sina ken toki e kon wawa pi lili Eleton. sina kepeken nimi “walo” la, sina ken toki e kon wawa pi lili Poton. wawa pi kon wawa tu li sama, taso kon wawa tu li ante. lili Poton en lili Nuton li
suli sama. ni la, lili Eleton li lili mute. taso, lili Eleton li suli mute tawa seli pi lili Ato.

ijo pi mute sama pi lili Poton li ijo Elemen. ijo Elemen mute li lon. mute pi lili Eleton li sama mute pi lili Poton. mute pi lili Nuton li sama lili mute pi lili Poton, taso mute pi lili Nuton ken ante. ijo Elemen li jo e mute ante pi lili Nuton la, ni li ijo Asoto. ni la, ijo Elemen Kapon li jo e lili Poton luka wan e lili Nuton luka wan lon insa kulupu Nukisa ona. “mute suli” ona li luka luka tu. sitelen ona li [luka luka tu]C. ijo Elemen Kapon pi mute lili li jo e lili Nuton luka tu. mute suli ona li luka luka tu wan. sitelen ona li [luka luka tu wan]C. ijo Elemen Kapon pi mute lili lili li jo e lili Nuton luka tu wan. mute suli ona li luka luka
tu tu. [luka luka tu tu]C li jo e wawa ike. wawa ni li lili kepeken tenpo suli. jan sona li ken lukin tawa wawa ike ni li ken sona e ni: ijo li majuna ala majuna?

kipisi nanpa tu: selo pi lili Ato

nasin seli pi ijo Elemen li tan mute pi lili Poton en mute pi lili Eleton lon insa lili Ato ona. lili Eleton li lawa e sijelo pi lili Ato e seli pi lili Ato. lili Eleton li lili mute la, nasin tawa ona li sama ijo li sama seli suno. ni li nasa mute li ante ijo ale lon insa ma.

selo pi lili Ato li lili Eleton mute. nimi la, selo ni li selo Opita. selo Opita li lon ala, taso toki ni li suli tawa nasin pi lili Ato. sona ni li lon ala: lili Eleton li lon seme? taso, sona ni li lon: lili Eleton li lon insa selo. ni la, selo Opita li sona ni.

selo nanpa wan li jo e selo Opita wan taso. selo ni li selo Opita [wan]s. selo Opita [wan]s li poka nanpa wan kulupu Nukisa. selo “s” ale li sike. lili Eleton mute li lon poka kulupu Nukis. ni la, lili Eleton lili li lon poka ala.

selo nanpa tu li jo e selo tu tu. selo ni li selo Opita s wan li selo Opita p tu wan. selo Opita [tu]s li wawa la, selo Opita [tu]s li wawa mute. sijelo pi selo Opita [tu]s li sama sijelo pi selo Opita [wan]s, taso suli. sijelo pi selo Opita [tu]p tu wan li sama pi sitelen “[ale]”. nasin pi selo tu wan ni li ante. o lukin:

sitelen wan: nasin pi selo Opita

nimi sin pi lipu ni

* lili Ato
* lili Poton
* lili Nuton
* kulupu Nukisa
* lili Eleton
* selo Opita
