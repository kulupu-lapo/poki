---
title: sina taso
authors:
  - kala pona Tonyu
date: 2020-09-20
tags:
  - original
  - music
  - lyrics
  - album track
license: null
sources:
  - https://www.youtube.com/watch?v=CA8IDSsdj_Y
  - https://soundcloud.com/kala-pona/sina-taso
  - https://open.spotify.com/track/58oeR88mUK3V2Pta6CFecn
preprocessing: Section headers are wrapped inside square brackets.
---

\[musi #1]  \
telo tan oko li lon  \
mi sona ala e sina  \
lon tenpo ni  \
seme li lon

sina wile ala e mi la  \
o pali ala e nasa  \
o toki e wile sina

\[kama sike]  \
mi sona ala e sina lon tenpo ni  \
oko sina li lukin ante tan tenpo pini

mi sona ala e nasin pi toki tawa sina  \
awen la ni li pilin mi

\[sike]  \
sina taso li sona e nasin  \
sina taso li ken lawa e mi  \
ni li nasin lon  \
ni li pilin mi  \
taso mi sona ala e tan

sina sona ala sona e wile suli mi  \
tawa tenpo pona pini  \
taso awen la  \
sewi li lon ala  \
seme li kama mi? mi olin

\[musi #2]  \
mi lukin tawa tenpo lili  \
mi wile ala akesi  \
lon pilin mi

poki nasa li lon poka mi  \
telo li lon ala lon insa ona?  \
nasin seme li pona li ken weka

\[kama sike]  \
mi sona ala e sina lon tenpo ni  \
oko sina li lukin ante tan tenpo pini

mi sona ala e nasin pi toki tawa sina  \
awen la ni li pilin mi

\[ante]  \
o sona e ni  \
ni li wile mi  \
mi sona ala e nasin

olin li awen  \
ona li ken ala weka  \
tan lawa mi  \
tan pilin mi

\[sike]  \
sina taso li sona e nasin  \
sina taso li ken lawa e mi  \
ni li nasin lon  \
ni li pilin mi  \
taso mi sona ala e tan

sina sona ala sona e wile suli mi  \
tawa tenpo pona pini  \
taso awen la  \
sewi li lon ala  \
seme li kama mi? mi olin
