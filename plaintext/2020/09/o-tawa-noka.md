---
title: o tawa noka
authors:
  - kala pona Tonyu
date: 2020-09-20
tags:
  - original
  - music
  - lyrics
  - album track
license: null
sources:
  - https://www.youtube.com/watch?v=_MIMQeX_-uc
  - https://soundcloud.com/kala-pona/o-tawa-noka
  - https://open.spotify.com/track/4PUtEufP32ZLu5b7H2Rrsz
  - https://open.spotify.com/track/3MTxQ1ri4NOdmkO0wIhCRp  # nightcore
preprocessing: Section headers are wrapped inside square brackets.
---

\[musi #1]  \
tenpo mute la mi lukin  \
ala e sina  \
mi wile sona e ni: sina  \
awen pona anu seme?

\[kama sike]  \
o toki tawa mi  \
sina wile e seme?  \
mi lanpan e ona

ale li tawa sina  \
ale li tan sina

mi wile e ni:

\[sike]  \
o tawa noka lon poka mi  \
lon poka tomo suwi  \
tomo pi tu mi

o sitelen e toki suwi  \
e lon sina mi

o tawa ala tan poka mi  \
mi tu li  \
ken ala ken  \
awen lon ale

o sitelen e lon sina mi  \
o awen e ni

\[musi #2]  \
sina toki e ni: sina awen pilin pona  \
mi ken pilin e suno wawa tan sina  \
sina sama ala jan ante, sina jan anu seme a?  \
mi sona ala e jan sama sina lon tenpo ale

\[kama sike]  \
o toki tawa mi  \
sina wile e seme?  \
mi lanpan e ona

ale li tawa sina  \
ale li tan sina

o sona e ni

\[sike]  \
o tawa noka lon poka mi  \
lon poka tomo suwi  \
tomo pi tu mi

o sitelen e toki suwi  \
e lon sina mi

o tawa ala tan poka mi  \
mi tu li  \
ken ala ken  \
awen lon ale

o sitelen e lon sina mi  \
o awen e ni

\[ante]  \
sina wile e mun la  \
mi lanpan e ona  \
sina wile e suno la  \
mi pana e ona

taso sina toki e ni:  \
sina wile e olin mi

mi toki e ni:

\[sike]  \
o tawa noka lon poka mi  \
mi toki tawa sina e  \
olin suli mi

mi wile sitelen e toki suwi  \
e lon sina mi

o tawa ala tan poka mi  \
mi wile lon poka sina  \
li awen lon ale

mi wile sitelen e lon sina mi  \
sina olin mi
