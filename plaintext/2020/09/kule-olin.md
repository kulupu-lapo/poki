---
title: kule olin
description: null
authors:
  - kala pona Tonyu
proofreaders: null
date: 2020-09-20
date-precision: day
tags:
  - original
  - music
  - lyrics
  - album track
original: null
license: null
sources:
  - https://www.youtube.com/watch?v=ArGaIGXJCZE
  - https://soundcloud.com/kala-pona/kule-olin
  - https://open.spotify.com/track/1NVE7FcE67aaFzH7toDjk5
archives: null
preprocessing: Section headers are wrapped inside square brackets.
accessibility-notes: null
notes: null
---

\[musi #1]  \
telo tan sewi  \
ona li laso  \
mi lukin e sina  \
lon walo lili

pimeja lete  \
li awen seli  \
lon tu mi  \
olin kapesi

\[sike]  \
sina kule olin  \
laso kasi en kapesi  \
kule suno lon sewi li jelo loje

oko sina li  \
sama linja kule  \
mi ken lukin e walo ale

kule olin  \
sina kule olin

\[musi #2]  \
kon sama waso  \
ona li jelo  \
ni li nasin lon pi  \
tenpo pini

sike en leko  \
ale li walo  \
li kama pimeja taso

\[sike]  \
sina kule olin  \
laso kasi en kapesi  \
kule suno lon sewi li jelo loje

oko sina li  \
sama linja kule  \
mi ken lukin e walo ale

kule olin  \
sina kule olin

\[ante]  \
o kama sin  \
ni li wile mi  \
o pana e kule tawa mi

lon weka sina la  \
ale li walo taso  \
ni li monsuta e mi

\[sike]  \
sina kule olin  \
laso kasi en kapesi  \
kule suno lon sewi li jelo loje

oko sina li  \
sama linja kule  \
mi ken lukin e walo ale

kule olin  \
sina kule olin
