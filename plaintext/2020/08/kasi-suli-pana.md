---
title: kasi suli pana
authors:
  - kala pona Tonyu
date: 2020-08-23
original:
  title: The Giving Tree
  authors:
    - Shel Silverstein
license: null
sources:
  - https://docs.google.com/document/d/1rW-4NETyyfquBCxzb0G4duowrDqDlrhn08ohh3cP-_I/edit?tab=t.0
---

tenpo wan la, kasi suli li lon...  \
ona li olin e jan mije lili.  \
tenpo suno ale la, jan lili li kama  \
li luka e kasi lipu ona  \
li pali e ona tawa len lawa pi jan lawa  \
li musi li pilin e ni: ona li lawa pi ma kasi.  \
ona li tawa sewi lon sijelo kasi  \
li musi lon palisa kasi ona  \
li moku e kili loke.

ona tu li musi e len-en-lukin.  \
jan lili li pilin lape la,  \
ona li lape lon anpa kasi suli.  \
jan mije lili li olin e kasi suli...  \
li olin mute.  \
kasi suli li pilin pona.

taso tenpo li tawa.  \
jan mije lili li kama suli.  \
tenpo mute la, kasi li wan taso.

tenpo suno wan la jan mije li kama tawa kasi suli. kasi li toki e ni: “o kama, jan o, o tawa sewi kepeken sijelo mi li musi lon palisa mi li moku e kili loje li musi lon anpa mi li pilin pona.”

“mi suli mute. mi ken ala musi.” jan li toki e ni.  \
“mi wile esun e ijo li musi. mi wile e mani. sina ken ala ken pana e mani tawa mi?”  \
“mi pakala,” li toki pi kasi suli. “mi jo ala e mani.  \
mi jo e lipu kasi e kili loje taso.  \
o kama jo e kili loje mi, jan lili o, o esun e ona lon ma pi tomo mute. ni la sina ken kama jo e mani li pilin pona.”

ni la, jan li tawa sewi pi  \
kasi suli, li kama jo e kili loje ona  \
li pana e ona tawa ma ante.  \
kasi li pilin pona.

taso tenpo mute la jan li kama sin ala...  \
kasi li pilin ike.

sin la tenpo suno wan la jan li kama sin.  \
kasi li tawa mute tan pilin pona ona,  \
li toki e ni: “o kama, jan o, o kama sewi kepeken sijelo mi li musi lon palisa mi li pilin pona.”

“pali mute li lon. mi ken ala musi,” li toki pi jan lili. “mi wile e tomo. tomo li ken seli e mi,” ona li toki e ni. “mi wile e jan olin e jan lili mi. ni la, mi wile e tomo. sina ken ala ken pana e tomo tawa mi?”  \
“mi jo ala e tomo,” li toki pi kasi suli.  \
“ma kasi li tomo mi,  \
taso sina ken weka e palisa kasi mi li pali e tomo  \
kepeken ona. ni la sina pilin pona.”

ni la, jan li weka e palisa kasi ona  \
li pana e ona tawa ma ante  \
li pali e tomo.  \
kasi suli li pilin pona.

taso tenpo mute la jan li kama sin ala.  \
ona li kama sina la,  \
kasi li pilin pona mute  \
li ken lili toki.

“o kama, jan o,” ona li toki lili e ni.  \
“o kama, o musi.”  \
“mi suli mute li pilin ike, li ken ala musi,” li toki jan.  \
“mi wile e tomo tawa telo. ona li ken pana e mi tawa ma pi weka mute. sina ken ala ken pana e tomo tawa telo tawa mi?”

“o weka e sijelo mi li pali e tomo tawa telo.” kasi li toki e ni.  \
“ni la sina ken tawa ma ante... li ken pilin pona.”

ni la jan li weka e sijelo pi kasi suli  \
li pali e tomo tawa telo li tawa ma ante.  \
kasi suli li pilin pona  \
... taso lili.

tenpo mute mute li pini la,  \
jan li kama sin.

“mi pakala, jan o,”  \
kasi li toki e ni. “mi jo ala e ijo  \
tawa sina -

kili loje mi li weka.”  \
“uta mi li wawa ala la mi ken ala moku e kili loje,” li toki jan.  \
“palisa kasi mi li weka.” kasi li toki e ni. “sina ken ala musi lon ona - “  \
“mi suli mute, li ken ala musi.” li toki jan.  \
“sijelo mi li weka,” kasi li toki e ni. “sina ken ala tawa sewi - “  \
“mi pilin wawa ala, li ken ala tawa sewi,” li toki jan.  \
“mi pakala.” kasi li pilin ike. “mi wile pana e ijo tawa sina... taso ijo ale mi li weka.  \
mi anpa lili taso.
mi pakala...”

“mi wile ala e ijo mute,” li toki jan.  \
“mi wile taso e ma lape. mi ken lape. mi pilin wawa ala.”  \
“ni la,” kasi li toki e ni, li tawa sewi kepeken wawa ale ona. “ni la, anpa lili li pona tawa lape.  \
o kama, jan o. o lape lon mi.”

jan mije lili li pali e ni.  \
kasi suli li pilin pona.

ni li pini.
