---
title: o pana e olin a
description: |
  o kute e kalama musi mi. mi pali e kalama e sitelen tawa.

  An original toki pona song. Text, music, models and animation by me.
authors:
  - jan Sepulon
proofreaders: null
date: 2020-05-12
date-precision: day
tags:
  - music
original: null
license: CC-BY-3.0
sources:
  - 'https://www.youtube.com/watch?v=12byK1Sc6Fw'
archives: null
preprocessing: null
accessibility-notes: null
notes: null
---

mi lape lili lon pimeja la  
supa mi li toki tawa mi.  
ona li toki e ni:

> (Chorus: )  
> o olin! o olin mute!  
> o olin e jan ale!  
> o pana e olin a!  
> o pana e olin lon poka sina!

mi pali lili lon suno sin la  
mu waso li toki tawa mi.  
ona li toki e ni:

> (Chorus)

mi tawa lili lon kasi ma la  
soweli li toki tawa mi.  
ona li toki e ni:

> (Chorus)

mi moku lili lon tomo mi la  
kili mi li toki tawa mi.  
ona li toki e ni:

> (Chorus)

mi uta lili e selo sina.  
mu sina li toki tawa mi.  
ona li toki e ni:

> o olin! o olin mute!  
> o olin e mi ale!  
> o pana e olin a!  
> o pana e olin tawa mi a!
