---
title: mi lon
description: null
authors:
- kule epiku Atawan
translators: null
proofreaders: null
date: 2020-06-24
tags:
- original work
original: null
license: All Rights Reserved
sources:
- https://docs.google.com/document/d/1FwKYb31Bx30o7FYUe1r9UjhR4dLXRR2yHNDJS7JBoV4/edit
archives:
- https://web.archive.org/web/20230521064955/https://docs.google.com/document/d/1FwKYb31Bx30o7FYUe1r9UjhR4dLXRR2yHNDJS7JBoV4/edit
preprocessing: null
accessibility-notes: null
notes: null
---

mi lon. mi lon e tomo mi e ma tomo e ma. ma li lon e sike suno. suno li lon e ale. tenpo ni la mi kepeken lawa e ni: tenpo ni li lon. lawa mi li jo e ijo mute tan toki mi li lon ma pona pi toki pona. jan ante li lon, kin. mi ken toki tawa jan mute tan jan mute li lon. mi sona e ni.
tenpo ni li tenpo suno open. tenpo pini lili la mi lape ala. tenpo pini li lon e tenpo pini. ni li lon. tenpo kama la mi moku e pan. tenpo kama li lon e tenpo kama. en pan li lon tenpo kama. ni li lon, kin. mi sona e ni.
tenpo kama li tenpo ni. mi moku e pan. mi kepeken lawa e ni: 

mi moku e pan. toki ni li ni: pan li moku. pan kama moku tan mi. taso, pan kama moku tawa mi, taso. tenpo ni la, pan li moku tawa mi. mi taso.

mi lon e tomo mi. toki ni li ni: tomo mi li lon. tomo mi kama lon tan mi. taso, tomo mi li lon tawa mi, taso. tenpo ni la, tomo mi li lon tawa mi. mi taso.

mi kepeken lawa pini. tenpo kama lili la… ona li weka. lawa mi li weka. tomo mi pi sona toki li weka. sona pi jan ale li open tawa mi. tenpo mi li sama e kulupu e lipu e sona. taso… pilin mi li weka. pan en moku li lon ala. en tomo mi en ma tomo en ma en suno en sike li lon ala. tenpo ni en tenpo pini en tenpo kama li lon ala. jan ante li lon ala; ma pona pi toki pona li lon ala. ijo mute pi lawa mi lon ala. toki mi li lon ala. lawa mi li lon ala. mi lon ala.