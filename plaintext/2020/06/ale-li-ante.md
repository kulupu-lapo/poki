---
title: ona li pona
authors:
  - jan Nikoleta
  - jan Natali
  - jan Camawin
proofreaders:
  - jan Kala
  - jan Jeko
  - jan Seku  
date: 2020-06-28
tags:
  - music
  - alternative rock
license: CC BY-ND 4.0
sources:
  - https://kqakqa.bandcamp.com/track/ale-li-ante-lpk-pi-jnatali-pi-jcamawin
  - https://open.spotify.com/album/7A8oH2Doihj43DSX5ccKAZ
  - https://music.apple.com/us/album/ale-li-ante-single/1551584371
  - https://www.youtube.com/watch?v=LU6FdgR85VY
  - https://kqakqa.bandcamp.com/album/jan-kqa-li-kalama-lon-suno-pi-toki-pona-lon-tenpo-sike-nanpa-2023
  - https://open.spotify.com/album/3w0VGm2ELLYzAvcAFkXOid
  - https://music.apple.com/us/album/jan-kqa-li-kalama-lon-suno-pi-toki-pona-lon-tenpo-sike/1703886265
  - https://youtube.com/watch?v=SQo0m2U-8i0
notes: An English translation by the creator is available on the sources
---

ona ale li alasa lukin e mi  \
mi wile kalama suli  \
sina toki tawa mi: "mi wile moli"  \
mi toki tawa sina: "ala, o awen tawa mi"

ale li ante  \
sina o awen tawa pona  \
mi tu li lape tawa tenpo pona  \
tenpo pimeja lete  \
la mi tu li awen seli  \
sitelen mun li lawa tawa open sin

a a a

ma ale li sama lukin tawa mi (tawa mi)  \
ona ale li nasa (ona ale li nasa)  \
ko nasa sin li weka e pilin ale  \
jan li wile ala sona e pakala suli pi ona mute.

ike li lawa tan seme? jan pona li moli lon insa  \
ona li wile ala sona tan pilin pakala ni  \
ken la ken ante li ken ala mute  \
taso sina wile e nimi lon la mi tu o tawa weka lon tenpo ni

ale li ante  \
sina o awen tawa pona  \
mi tu li lape tawa tenpo pona  \
tenpo pimeja lete  \
la mi tu li awen seli  \
sitelen mun li lawa tawa open sin   \
