---
title: jan pi kamalawala
description: null
authors:
  - jan Sojapoja
proofreaders: null
date: 2020-06-13
date-precision: day
tags:
  - original
  - poetry
original: null
license: null
sources:
  - https://discord.com/channels/301377942062366741/340307145373253642/721262364187426836
archives:
  - https://archive.org/details/jan_pi_kamalawa/mode/2up
preprocessing: null
accessibility-notes: null
notes: null
---

tenpo ni li tenpo pimeja nanpa tu.  \
ona li pimeja lete kin.

kulupu Wawaseli li utala e kulupu Wawalete.  \
nimi pi lawa pi kulupu Wawaseli li seli Netesikon.  \
nimi pi lawa pi kulupu Wawalete li lete Nokiseten.  \
kulupu tu li utala tan ni:  \
 suno weka pi tenpo pini la  \
 seli Netesikon li sitelen e lipu utala  \
 li pana e lipu ni tawa kulupu ante.

lipu pana la nimi ni li lon:  \
 ma pi kon wawa li awen weka tan ni:  \
 kulupu Wawalete li jo e pilin suli pi ma Kon.  \
 o pana e pilin ni.  \
 o lukin e ma poka e ma sina.  \
 ale li kama kiwen li open moli.  \
 kulupu Wawaseli o pini e ni.  \
 sina ken pana.  \
 sina ken pana ala.  \
 o sona e ni:  \
 pini pi tenpo kama la  \
 pilin suli li kama lon ma Kon.  \
 ni ala li lon ala.

taso  \
 kulupu Wawalete li pilin musi tawa toki pi kulupu Wawaseli.  \
 toki pi seli Netesikon la  \
 lete Nokiseten en kulupu Wawalete li pilin suli mute a.  \
 kulupu Wawalete li open utala e kulupu ante lon tenpo kama lili.

tenpo kama la  \
 kulupu Wawalete li alasa wawa wawa e kulupu Wawaseli.  \
 pimeja lete ni la moli li kama awen.

utala pi wawa kon ni la  \
 kasi pi suli suno li open pimeja.  \
 kon pi kulupu Wawaseli li open moli lete.  \
 ma seli li open kama seli ala.

taso  \
 pilin en lon pi kulupu Wawaseli li awen lon.  \
 awen ni la  \
 utala li awen lon.

mi sona e ni.  \
mi li wile lukin.  \
mi pilin e ni:  \
 jan ante en jan ante li sama.  \
 ken la mi pilin sama tawa pilin ante.

taso mi awen pilin e ni:  \
 seli li sama lete.  \
 lete li sama seli.

kama wawa la  \
 mi wile awen lukin e utala.
mi o nimi e utala ni.
ken la "utala Jo pi Pilin pi ma Kon".  \
 sina pilin seme tawa nimi ni?

mi pilin e ni:  \
 kama la kulupu Wawaseli li seli li suno li moli.  \
 kama la kulupu Wawalete li lete li pimeja li moli.

mi pilin lon e ala.

lon la mi wile lukin e utala.  \
utala li musi mute tawa mi  \
utala pini la kon mute li pana.  \
mi wile moku e kon ale ni.  \
mi kon kin la mi moku e sama mi.

a a a.  \
o pilin ala nasa o pilin ala monsuta.  \
mi wile ala moku e kon sina.  \
mi moku taso e kon wawa a.

taso  \
 mi moku kin e pilin mute pi jan lawa a.

sina jan lawa ala jan lawa a?  \
a a a.  \
moku e pilin sina la mi musi taso.

o kute e lon majuna mi:  \
 tenpo pi majuna suli la  \
 mi awen lon sama pi jan pi wawa kon.  \
 jan mute li monsuta tan mi.  \
 ona li nimi e mi.  \
 nimi ni li nimi Jan pi Kama e Lawa Ala.  \
 nimi lili la nimi ni li nimi Kamalawala.

pilin mi la ni li lon:  \
 mi wile kama e lawa ala.  \
 mi wile jo e pilin mute a.

tenpo majuna majuna la  \
 mi nasa en monsuta e pilin en lawa a.  \
 mi moku e pona e kon.  \
 tenpo ni la  \
 mi musi wawa.

lon a la  \
 tenpo ni la  \
 pilin mi li open ante.

lon a la  \
 nasin pi majuna mi la  \
 majuna mi li musi lili tawa mi.  \
 mi wile lili powe.

lon a la  \
 tenpo pi mi en sina la  \
 mi open pi pilin ala.  \
 mi sona lili e wile mi.

o toki e ken tawa mi--  \
\- o awen.

utala pi pilin nasa li open.  \
moku mi li kama.

o lukin pi poka mi anu seme?
