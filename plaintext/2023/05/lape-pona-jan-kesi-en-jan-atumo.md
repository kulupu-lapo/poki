---
title: lape pona! - jan Kesi en jan Atumo
description: null
authors:
  - jan Sa
proofreaders: null
date: 2023-05-08
date-precision: day
license: null
tags: null
original: null
sources:
  - 'https://www.youtube.com/watch?v=khIq0Bmj8BA'
archives: null
preprocessing: formatted as screenplay
accessibility-notes: null
notes: null
---

JAN ATUMO:  
toki a, jan Kesi o!

JAN KESI:  
a, jan Atumo o! toki!

JAN ATUMO:  
lape sina li seme a?

JAN KESI:  
ike lili.  
soweli pi mute ike li lon tomo mi.

[soweli li kama]

JAN ATUMO:  
soweli mi a!  
mi alasa e ona lon tenpo mute...

JAN KESI:  
ante la seme li kama lon lape mi?

JAN ATUMO:  
jan Papo li to-

[ijo li luka e lupa]

JAN ATUMO:  
jan seme li lon monsi lupa...  
o pana e pilin sina kepeken ilo lili!  
nanpa wan la jan lipu li lon!  
nanpa tu la jan poka l-

[ijo li luka wawa e lupa]

JAN KESI:  
o open!

JAN ATUMO:  
a. mi open.

ILO TOMO:  
lupa li open.  
lape jan li pini.

JAN ATUMO:  
seme a?  
sina seme?

ILO TOMO:  
tenpo sike ale la mi lukin e lape sina.  
taso lape li pini.

JAN KESI:  
lape mi li kepeken tenpo seme a!?

ILO TOMO:  
sina lape lon tenpo sike ale ale ale ale ale ale ale ale ale tu.

JAN ATUMO:  
mute a!

ILO TOMO:  
ona li mute ala li ale ale ale...

JAN ATUMO:  
o pini!

ILO TOMO:  
ale ale a-

[jan Atumo li luka wawa e ilo]

JAN KESI:  
mi wile ala lon ni...  
mi tawa tomo a!

[tomo mute li kama]

JAN KESI:  
tomo...  
ijo mi mute li lon tomo...  
seme li ken kama sin e tomo...

JAN ATUMO:  
a... a... a...  
a!  
mi pilin e ni:  
ken la ilo tenpo li lon!

JAN KESI:  
ilo li sama sike ni anu seme?

JAN ATUMO:  
ala a!  
kepeken ilo ni la ona li tawa e sina.  
taso sina tawa ma ante ala.  
sina tawa tenpo ante!

JAN KESI:  
ilo li sama sike ni anu seme?

JAN ATUMO:  
ona li sike ala a!

JAN KESI:  
o lukin!

JAN ATUMO:  
a.  
lawa mi la ona li sama ilo pi poki sitelen.

JAN KESI:  
o jo e ona a!

JAN ATUMO:  
mi ken ala!  
ona li wile e mani mute.  
mi en sina li jo ala e mani.

JAN KESI:  
ni li lon ala!  
mi jo e sike mani wan.

JAN ATUMO:  
ni li mute lili.  
ilo li wile e mute suli.

JAN KESI:  
mani li ken lon seme...

JAN ATUMO:  
ona li ken...  
... lon pali a!  
taso pali li ken lon seme...

[kon li lipu e jan Atumo]

JAN ATUMO:  
pali a!

JAN KESI:  
ni li pali ala.  
ni li lipu.

JAN ATUMO:  
o lukin!

[ona li lipu e jan Kesi]

JAN KESI:  
a!  
tomo moku li wile e jan!

ILO JA:  
jan o, toki!  
sina pona tan kama. mi ilo Ja.

ILO SON:  
mi ilo Son.  
jan li pona mute tawa mi tu.

ILO JA:  
pali pi sina tu li ni:  
o pana e ilo tawa supa.  
o pana e moku tawa ilo.

ILO SON:  
sina sona ala sona?

JAN ATUMO:  
sona a!

JAN KESI:  
sona a!

ILO SON:  
pona.  
pali sina li open.

[supa moku mute li kama]

JAN ATUMO:  
a. pali li suli...

JAN KESI:  
o sona e ni:  
pali li suli la  
mute mani li suli!

JAN ATUMO:  
a... ni li lon a...  
...la. ni li lon ala.

JAN KESI:  
pali ale la ilo li pana e lipu mani tu!  
mute mani li lili la  
tawa pi tenpo pona li wile e tenpo mute.  
ni li ike mute!  
soweli sina li lon tomo!  
ona li wile e moku!

JAN ATUMO:  
o lili e pilin sina a.  
ale li pona.  
mani li awen kama la tenpo esun li ken!  
tenpo ale li ken tenpo esun pona kepeken ilo tenpo!

JAN KESI:  
a... mi sona...  
ni li lon...  
mi pilin pona.  
toki sina li pona e mi.

JAN ATUMO:  
tenpo suno sin la pali o pona a!

JAN KESI:  
pali o pona lon tenpo suli!

JAN KESI:  
tenpo pali li pini....

JAN ATUMO:  
pini a!  
mi ken weka e linja uta.

[ona li weka e linja]

JAN KESI:  
ni li tenpo pali nanpa pini!  
tenpo esun li lon a!

JAN ATUMO:  
o tawa esun!

[ona li pana wawa e mani]

JAN KESI:  
mi ken tawa tenpo pona a!

JAN ATUMO:  
wawa o lon ni...

[kalama pi ilo tenpo]

JAN KESI:  
tomo a!  
tenpo pona a!!  
mi pilin pi pona mute a!!!

JAN ATUMO:  
ale li pona.

JAN KESI PI TENPO NI:  
a... kalama a!  
kalama ni li pini e lape m-  
jan Atumo o lukin.

JAN ATUMO PI TENPO NI:  
a, mi kama. mi kama.  
seme li sul-  
seme a.

JAN KESI:  
a!  
ona li mi pi tenpo ni!

JAN ATUMO:  
ni li ike.  
ijo wan li ken pona e ni...  
ni li wan pi mi tu.  
ni li wan pi sina tu.

JAN ATUMO PI TENPO NI:  
pali pona a!

JAN KESI:  
a... ale li pona.

[ijo li luka e lupa]

ILO SON:  
sina lape ala lape?

JAN KESI:  
ala.  
ale li pona ala.
