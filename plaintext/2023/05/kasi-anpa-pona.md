---
title: kasi anpa pona
description: null
authors:
  - tetsusquared
proofreaders: null
date: 2023-05-05
date-precision: day
tags:
  - translation
  - music
  - vocal synth
  - vocaloid
  - anime
  - japanese
original:
  title: 春待ちクローバー
  authors:
    - 市道真央       # original singer
    - Will Stetson  # cover arrangement
license: null
sources:
  - https://www.youtube.com/watch?v=1Gb2ET99M3k
archives: null
preprocessing: null
accessibility-notes: null
notes: null
---

mi open e lupa sinpin la, kon tawa laso li kama.  \
waso mute pi kasi suli li kalama.  \
mi tawa sitelen pi laso sewi tawa sina.  \
tawa wawa la pona!

jan li toki e nasin ken pi lon ala  \
e ni: wan en wan li ale. tenpo pini la,  \
sina pana e sona ni! mi tu li wile alasa  \
e kasi anpa pona.
