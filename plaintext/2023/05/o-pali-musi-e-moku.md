---
title: o pali musi e moku
description: null
authors:
  - jan Sonatan
proofreaders: null
date: 2023-05-12
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0019mama.pdf
  - https://liputenpo.org/lipu/nanpa-mama/
  - https://commons.wikimedia.org/wiki/File:Lipu_tenpo_nanpa_mama_-_moku_seli.png
archives: null
preprocessing: wrote alt text
accessibility-notes: null
notes: null
---

![kijetesantakalu li pali e moku](https://upload.wikimedia.org/wikipedia/commons/b/b6/Lipu_tenpo_nanpa_mama_-_moku_seli.png)

pali moku li musi mute a! ijo ale a li ken lon tomo moku. sina sona ala sona pona e pali moku? ni li suli ala a! nasin mute li lon. sina ken pali e ijo ale pi wile sina. ni la sina ken pali e moku sin pi pona mute.

taso sina o pali e moku kepeken nasin seme?

lipu sona mute pi pali moku li lon. sina kepeken e ona la sina kama jo e sona sin. sitelen tawa en lipu linluwi[^1]: kin li ken pana e sona sin. ken la sina ken pali moku lon poka pi jan ante. ni la sina mute li ken kama sona e nasin pi jan ante kin.

taso musi li ken kama tan seme?

o sona taso ala. o pilin e ken ale! lipu pi sona moku li toki e ijo. taso sina ken tawa nasin sin! o sin e nasin sina pi seli moku. o kepeken e ijo moku sin kin. o kepeken e ijo moku suwi mute e ijo moku namako mute. lukin moku li suli tawa musi kin. sina pali e lukin pona tawa moku sina la pilin moku li kama pona. sina ken kepeken e ijo moku pi kule wawa!

pini la o sona e ni: sina pali musi e moku la moku li ken ala kama pona lon tenpo ale. taso o pilin ike ala! nasin ni la sina kama sona e ni: ijo seme li pona li ike lon tomo moku. sina ken pali pona lon tenpo kama kin.

[^1]: "linluwi" li kulupu pi ilo sona