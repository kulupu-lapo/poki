---
title: pakala-lili
authors:
  - Knives
date: 2023-09-10
tags:
  - poetry
sources:
  - https://len.la/lili
  - https://len.la/script.js
archives:
  - https://web.archive.org/web/20240529132545/https://len.la/lili
  - https://web.archive.org/web/20241004185053/https://len.la/script.js
---

mi lon ma kiwen ala  
telo en ko li taso  
kasi li ken ala  
moku li ken ala  
sewi li pana e pan  
taso jaki li lon ona  
jaki...

mi lon ma poka ala  
selo la telo li taso  
mi wile kala  
mi ken ala  
sewi li pana e supa  
taso kalama li lon ona  
kalama...

mi lon ma kule ala  
mun en len li taso  
lape li pini la  
ale li pimeja  
sewi li pana e suno  
taso seli li lon ona  
seli...
