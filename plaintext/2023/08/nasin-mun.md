---
title: nasin mun
description: null
authors:
- jan inwin
translators: null
proofreaders: null
date: 2023-08-15
tags: null
original: null
license: CC-BY-SA-4.0
sources:
- https://github.com/raacz/utala/blob/main/toki-en-lipu/toki-lili.md
- http://utala.pona.la/toki-en-lipu/toki-lili.html
archives: null
preprocessing: includes HTML
accessibility-notes: null
notes: null
---

<style>
  .insa {
    text-align: center;
  }  
</style>

{:.insa}

suno li weka· sinpin li pimeja·  
monsuta mute li moku e sona·  
supa la sijelo li seme e noka  
e luka e lawa· len li lon ala·  
lete li kama· lape li wawa·  
{:.insa}

☽ ~ ~ ~  
telo la lawa lon lape li awen·  
kulupu kala li toki e jaki·  
kute la kala li kalama ike  
e pakala pini lon pali ale·  
{:.insa}

taso oko lon insa li open e tawa·  
kalama kala li kama lili·  
tomo telo li tawa poka·  
sewi mun li lon sinpin li lawa·  
{:.insa}

sewi mun li mu wawa e ni·  
‹o kute o kama lon kulupu tawa·  
telo mun li tan e wawa  
la jan li ken pona e pilin e lawa›·  
{:.insa}

tomo telo la tenpo li ala·  
oko li insa e utala kule  
e mama mun e moli sike·  
ko li kule lon kulupu suno·  
{:.insa}

tomo telo la tawa li suli·  
mute li kama· mute li weka·  
kulupu tawa li kalama musi·  
nasin mun la nasa li wawa  
li pana lon pilin e pona sama·  
{:.insa}

sewi mun la ‹monsuta o weka·  
kulupu pona o pake e sike·  
tawa pini o pona e lawa›·  
sin la sijelo sina li telo·  
~ ~ ~ ☾  
{:.insa}

kalama waso li kama tan lupa·  
suno li seli e sijelo lete·  
lape li pini· pakala li weka·  
sike monsuta li suli ala·  
{:.insa}