---
title: ilo wawa
description: |
  This is the short story I submitted to the contest for the "suno pi toki pona" (the toki pona anniversary festival). üèÜ
  
  It's a bit dark and therefore definitely not a suitable bedtime story for little kids, but it's still pretty tame and safe for the children.
  
  Subtitles are provided in toki pona, English, and French
  
  Do you recognize the background music? It's my adaptation of a song by someone else.
authors:
  - jan Sepulon
proofreaders: null
date: 2023-08-15
date-precision: day
tags: null
original: null
license: CC-BY-3.0 OR CC-BY-SA-4.0
sources:
  - https://www.youtube.com/watch?v=JRSqZdgwiSo
  - https://github.com/raacz/utala/blob/main/toki-en-lipu/toki-lili.md
  - http://utala.pona.la/toki-en-lipu/toki-lili.html
archives: null
preprocessing: null
accessibility-notes: null
notes: null
---

pimeja li lon sinpin pi jan utala ale, li len e ma ko. kalama ala li lon. jan utala ni li sama kiwen laso: ona li tawa ala, li awen. jan ante ala li lukin e ona. waso en pipi en soweli li kalama ala. ma ale li lape lon pimeja pi pilin musi ala.

jan lawa pi jan utala ni li tawa e luka. jan ale li anpa, li pana e luka lon kute ona. tenpo pi lili nasa la, pimeja li tawa. suno wawa li lon, li kama suli. soweli en waso li tawa wawa weka. kalama pi pakala ma li kama. jan ale li pilin e ni: "ken la, jan lawa mi li pana e moli tawa mi ale!"

tenpo ante la, jan ala li pali e ilo moli wawa sama ni. taso jan ala li kama moli. ilo ni li pakala wawa lon ma tomo pi jan ala. ma tomo ni li jo e jan lon tenpo ala. ijo sama jan lon tomo pi wawa ala en kasi kule taso li lon.

jan lawa li tawa sin e luka ona. jan utala ale li tawa ma tomo moli. taso moli lili li lon. ilo pakala sin ni li pakala ala e ijo. ona li pana e moli taso. tomo li awen. taso kasi ale li moli.

en la, jan utala ale li sona e ni: ijo lili ante li kama moli lon tenpo ni; pilin pona tawa tenpo kama li moli. nasin tawa olin pi jan ale li kama moli. tenpo kama li moli. tenpo pini lili la, suno nasa li kama. tenpo ni la, pimeja taso li awen.