---
title: pilin pipi
description: 
authors:
  - jan Ke Tami
date: '2023-08-15'
collections:
  - utala.pona.la
  - utala musi pi toki lili pi lipu suli (2023)
tags:
  - nasa pi nasin sitelen selo
license: CC-BY-SA-4.0
sources:
  - https://github.com/raacz/utala/blob/main/toki-en-lipu/lipu-suli/pilin-pipi.md
  - http://utala.pona.la/toki-en-lipu/lipu-suli/pilin-pipi.html
preprocessing: includes HTML
---

***

pipi wan li kama suli, li weka tan kulupu ona. ni li nasin pi pipi ale.

ona li kama sona e ma ante. ona li kama pali e tomo ona sin. ona li kama alasa e moku ona. ona li kama lukin e pipi ante mute lon ma poka.

pipi poka li kulupu mute. pipi pi tomo sin li kulupu ala, li wan taso. 

pipi li lukin e kulupu pipi pi ma poka la, pilin ona li kama wile. 

ona li tan tomo ona, li tawa tomo pipi poka, li tawa tomo poka mute. pipi tomo en kulupu tomo li pona tawa pipi. ale li pana e moku lili pona tawa ona. taso awen la, pilin pipi li wile.

pini la, pipi li kama lon tomo pi pipi wan. pipi pi tomo ni la, pilin pipi li kama wile suli a! pipi pi tomo ante li pona tawa pipi kama la, pipi pi tomo ni a li pona mute li suwi a tawa pilin pipi.

tenpo lili la, pipi pilin li awen lon poka pi pipi suwi. awen li pini la, pipi pilin li kama sin lon tomo ona. pipi suwi li lon ala poka - taso pilin li awen wile a!

wile pilin la, pipi li sona ala - seme o lon? pipi pi pilin wile li wile lon poka pi pipi suwi. taso ona suwi li wile ala wile sama? seme la, pipi pi sona ala li ken kama sona? 

ona li lukin sona la, ona li lukin e kulupu poka. pipi kulupu li pana e moku tawa pipi pi kulupu sama. ni li sin ala tawa pipi lukin - pipi ante li pana e sama tawa ona kin.

pipi li awen lukin. a - pipi kulupu li pana e kiwen kin li kama jo kin e kiwen. esun kiwen li lon a! pipi li kama sona - esun ni li nasin kulupu!

pipi li kama alasa e kiwen. kiwen seme li pona? kiwen mute li lon ma. pipi li kama lukin e kiwen wan. kiwen li lili. kiwen li sike. kiwen li pona a. 

pipi li tawa tomo pi pipi suwi. ona kiwen li pana e kiwen tawa ona tomo. ona suwi li jo e kiwen la, ona en kiwen li tawa insa tomo.

pipi awen la, pilin li awen wile a. pipi tomo li sona ala e pilin tan kiwen anu seme? ala ni la, pipi pilin li alasa sin e kiwen.

kiwen sin o pona sama. taso namako o lon kiwen, o toki e pilin pipi. pipi li kama lon kiwen pona. kiwen li lili suwi, li sike suwi sama kiwen pana ante.

pipi li luka wawa e kiwen. luka la, lupa lili li kama lon kiwen. ni li namako pona.

pipi en kiwen li tawa tomo pi pipi suwi. pipi tomo li lon poka tomo. pipi kama li pana e kiwen namako tawa pipi pi poka tomo. lon kiwen la, lupa namako li sitelen e toki.
```
sina pona tawa mi
```
pipi li lukin e kiwen, li jo e kiwen la, ona wan en kiwen li tawa tomo. 

sitelen kiwen la, pipi jo li sona e pilin pi pipi pana. a - taso ona li sona ala e suli pilin anu seme? ala ni la, pipi pi pilin suli li alasa e kiwen sin!

kiwen sin li lili ala li sike pona. pipi li namako sin e kiwen.

pipi pi pali kiwen li tawa pipi pi jo kiwen, li pana e kiwen sin. pipi pi jo sin li lukin e kiwen sin ona.
```
sina pona mute tawa mi
```
ona jo en kiwen li tawa tomo.

aaaaaa. ona li awen sona ala e suli pilin anu seme? ala ni la, pipi li wile e kiwen sin, li alasa.

pipi li kama lon kiwen pona. kiwen li sike a, li suli. pipi li lupa namako e ale kiwen. 

sin la, ona li tawa pipi pi kiwen ona. pipi pi kiwen tu li kama tan tomo la, pipi pi kiwen wan li pana e kiwen. pipi pi kiwen mute li lukin e kiwen sin. lupa li lon ale kiwen, li sitelen, li toki e pilin.
```
sina pona mute mute mute mute mute mute mute mute mute mute mute mute tawa mi
```
pipi pi kiwen ala li lukin e pipi kiwen. ona kiwen en kiwen ona li tawa tomo.

aaaaaaaaaaaaaaaaaaaaa - suli pilin li lon ala sona ona anu seme? lon la, pilin pipi li suli wawa! suli ni la, ona li wile e kiwen suli a! 

ni li wile e tenpo - taso pipi li kama kama lon kiwen pi wawa suli! pipi li lupa sitelen e kiwen sin suli lon ale kiwen. sitelen ni li pali suli, li wile e lupa mute, e tenpo mute. 

pini pali la, pipi li wile tawa e kiwen. tawa li wile e wawa mute, e tenpo mute tan suli kiwen. pona la, kiwen li sike pona, li awen tawa.

pini tawa la, pipi tawa en kiwen tawa li kama lon poka pi pipi suwi. pipi poka suwi li tawa kiwen, li kama lukin e poka kiwen ale.
```
sina pona mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute mute tawa mi
```
pini lukin la, pipi lukin li kama wawa tawa kiwen, li kama e kiwen tawa tomo. tawa pi kiwen suli li wile e tenpo suli a tan suli kiwen. 

pilin pipi li awen suli la, suli pi wile pilin li sama ala sama suli kiwen? pipi li lukin e weka kiwen, e weka pi pipi kiwen. suli kiwen la, wile pilin li suli namako a! kiwen ante o toki e suli ni!

taso kiwen li suli la, tawa kiwen li wile e wawa suli, e tenpo suli. suli pilin la, suli kiwen en kiwen suli li ken ala aaa.

ike suli.

pipi li sona ala e pona. ona li ken alasa taso. ona li alasa, li alasa, li alasa, li alasa, li alasa. taso kiwen pona li lon ala ma. pipi li tawa sewi, li kama lukin e kiwen mute pi suli mute. taso kiwen pona li lon ala ma. pipi li kama lon kiwen suli pi sike pona la, ona li ken ala tawa e kiwen tan suli wawa.

ike suli. ike suli.

pipi li alasa, li tawa sewi, li awen alasa, li awen tawa sewi, li alasa suli, li tawa sewi suli! sewi pi suli wawa la, pipi li kama lukin e ale ma, e kiwen ale. taso kiwen ala li pona lon ma. 

tenpo alasa pipi li suli. pimeja li kama lon ma, li kama lon pipi. ike li lon pipi. 

kiwen pona li lon ala la, ona li ken ala toki e pilin suli tawa pipi suwi! pipi li awen lon sewi, li awen lon pimeja, li awen lukin, li awen sona ala.

taso pimeja la, suno li lon. pipi li lukin e suno.

aaaaaaaaaaaaaaaaaaaaaaaaaaaaaaaaaaaaaaa - kiwen a li lon suno! kiwen li sike wawa! kiwen li suli wawa! a - pipi li ken ala tawa e kiwen - taso ona li awen ken pana e kiwen!

pipi li tawa kiwen pi pona suli, li open e pali sitelen.
```
	            sina pona mute
	   mute mute mute mute mute mute mute mute 
```
pini pali la, ona en kiwen ala li tawa tomo pi pipi lape, li mu suli. mu la, pipi lape li kama lape ala. ona li kama tan tomo, li lukin e pipi kama, e kiwen sin ala. a... ona kama li tawa poka pi ona tomo, li tawa sewi lili. pipi lukin li awen lukin e pipi sewi la, ona li kama lukin e ijo ante.

kiwen a li lon, li suli, li sike, li pona. sitelen li lon kiwen.
<pre role="img" alt="sitelen ni li kepeken nimi, taso selo ona li sama mun. toki sitelen li sama ni: sina pona mute mute mute tawa mi - taso nimi Mute li mute suli" title="sitelen ni li kepeken nimi, taso selo ona li sama mun. toki sitelen li sama ni: sina pona mute mute mute tawa mi - taso nimi Mute li mute suli" size="1" style="font-family: monospace, monospace;font-size:65%">
               sina pona mute
  mute mute mute mute mute mute mute mute 
       mute mute mute mute mute mute mute mute mute 
             mute mute mute mute mute mute mute mute mute 
                  mute mute mute mute mute mute mute mute mute 
                      mute mute mute mute mute mute mute mute mute 
                          mute mute mute mute mute mute mute mute mute 
                             mute mute mute mute mute mute mute mute mute 
                                mute mute mute mute mute mute mute mute mute 
                                   mute mute mute mute mute mute mute mute mute 
                                     mute mute mute mute mute mute mute mute mute 
                                        mute mute mute mute mute mute mute mute mute 
                                          mute mute mute mute mute mute mute mute mute 
                                            mute mute mute mute mute mute mute mute mute 
                                              mute mute mute mute mute mute mute mute mute 
                                               mute mute mute mute mute mute mute mute mute 
                                                 mute mute mute mute mute mute mute mute mute 
                                                   mute mute mute mute mute mute mute mute mute 
                                                     mute mute mute mute mute mute mute mute mute 
                                                      mute mute mute mute mute mute mute mute mute 
                                                       mute mute mute mute mute mute mute mute mute 
                                                         mute mute mute mute mute mute mute mute mute 
                                                          mute mute mute mute mute mute mute mute mute 
                                                           mute mute mute mute mute mute mute mute mute 
                                                            mute mute mute mute mute mute mute mute mute 
                                                             mute mute mute mute mute mute mute mute mute 
                                                              mute mute mute mute mute mute mute mute mute 
                                                               mute mute mute mute mute mute mute mute mute 
                                                               mute mute mute mute mute mute mute mute mute 
                                                                mute mute mute mute mute mute mute mute mute 
                                                                 mute mute mute mute mute mute mute mute mute 
                                                                 mute mute mute mute mute mute mute mute mute 
                                                                  mute mute mute mute mute mute mute mute mute 
                                                                  mute mute mute mute mute mute mute mute mute 
                                                                  mute mute mute mute mute mute mute mute mute 
                                                                   mute mute mute mute mute mute mute mute mute 
                                                                   mute mute mute mute mute mute mute mute mute 
                                                                   mute mute mute mute mute mute mute mute mute 
                                                                   mute mute mute mute mute mute mute mute mute 
                                                                    mute mute mute mute mute mute mute mute mute 
                                                                    mute mute mute mute mute mute mute mute mute 
                                                                    mute mute mute mute mute mute mute mute mute 
                                                                   mute mute mute mute mute mute mute mute mute  
                                                                   mute mute mute mute mute mute mute mute mute  
                                                                   mute mute mute mute mute mute mute mute mute  
                                                                  mute mute mute mute mute mute mute mute mute   
                                                                  mute mute mute mute mute mute mute mute mute   
                                                                  mute mute mute mute mute mute mute mute mute   
                                                                 mute mute mute mute mute mute mute mute mute   
                                                                 mute mute mute mute mute mute mute mute mute   
                                                                 mute mute mute mute mute mute mute mute mute   
                                                                mute mute mute mute mute mute mute mute mute   
                                                               mute mute mute mute mute mute mute mute mute   
                                                               mute mute mute mute mute mute mute mute mute 
                                                              mute mute mute mute mute mute mute mute mute 
                                                             mute mute mute mute mute mute mute mute mute 
                                                            mute mute mute mute mute mute mute mute mute 
                                                           mute mute mute mute mute mute mute mute mute 
                                                          mute mute mute mute mute mute mute mute mute 
                                                         mute mute mute mute mute mute mute mute mute 
                                                        mute mute mute mute mute mute mute mute mute 
                                                      mute mute mute mute mute mute mute mute mute 
                                                     mute mute mute mute mute mute mute mute mute
                                                    mute mute mute mute mute mute mute mute mute
                                                  mute mute mute mute mute mute mute mute mute
                                                mute mute mute mute mute mute mute mute mute
                                               mute mute mute mute mute mute mute mute mute
                                             mute mute mute mute mute mute mute mute mute
                                           mute mute mute mute mute mute mute mute mute
                                        mute mute mute mute mute mute mute mute mute
                                      mute mute mute mute mute mute mute mute mute
                                   mute mute mute mute mute mute mute mute mute
                                 mute mute mute mute mute mute mute mute mute
                              mute mute mute mute mute mute mute mute mute
                           mute mute mute mute mute mute mute mute mute
                        mute mute mute mute mute mute mute mute mute
                  mute mute mute mute mute mute mute mute mute
              mute mute mute mute mute mute mute mute mute
   mute mute mute mute mute mute mute mute mute mute
      mute mute mute mute mute mute mute mute
               mute mute tawa mi
</pre>
pipi lukin li tawa pipi sewi, li kama tawa e pipi. pipi en pipi li tawa tomo.

pipi pi kiwen mute li tawa kiwen mute. pipi pi sitelen mute li kama lon poka. ona tu li lukin e kiwen. 

lupa sin li lon kiwen ale, li sitelen.
```
mi olin e sina kin
```
pipi li sona e pilin pipi. pipi li sona e sona pipi pi pilin pipi. pipi li tu, li wan, li kulupu.

olin
