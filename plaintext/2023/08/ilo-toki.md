---
title: ilo toki
description: null
authors:
- jan Peton
translators: null
proofreaders: null
date: 2023-08-15
tags:
- ilo nanpa li sona wawa e toki
original: null
license: CC-BY-SA-4.0
sources:
- https://github.com/raacz/utala/blob/main/toki-en-lipu/lipu-suli/ilo-toki.md
- http://utala.pona.la/toki-en-lipu/lipu-suli/ilo-toki.html
archives: null
preprocessing: includes HTML
accessibility-notes: null
notes: null
---

<style>
.weka {
  text-indent: 2em;
}
.weka_suli{
  text-indent: 4em;
}
.weka_suli_a{
  text-indent: 6em;
}
p{
  margin-bottom:1px;
  margin-top:1px;
}
</style>

***
tenpo pini suli la, ilo ni li kama lon:

  jan li ken toki kepeken ona.
  {:.weka}
  
ona li ante e toki pi jan ale

  tawa nasin toki pi jan ante ale.
  {:.weka}
  
ona la jan ale

  li ken toki kulupu,
  {:.weka}

  
  li ken kulupu toki.
  {:.weka}

  
toki ale jan li ken wan lon ilo.

  sona pi jan ale li ken wan tan ilo.
  {:.weka}

<br>

tenpo open ilo la pona mute li lon

  tawa jan ale
  {:.weka}
  
  tan toki
  {:.weka_suli}
    
  tan sona.
  {:.weka_suli}
    
ni li pona a tawa jan:

  ilo li ken
  {:.weka}

  e sona
  {:.weka_suli}
    
  e toki
  {:.weka_suli}

  e pona.
  {:.weka_suli}

<br>

tenpo li tawa la

  ilo li awen ken e toki jan.
  {:.weka}
  
tenpo pi ilo ala

  li weka
  {:.weka}
  
  li weka
  {:.weka}
  
  li weka.
  {:.weka}
  
sona kin pi tenpo ni li weka.

jan li ken toki kepeken ilo la

  ona li pilin e ni:
  {:.weka}
  
  toki ale o kepeken ilo.
  {:.weka_suli}
    
lon la jan li awen toki ante,

  taso ilo la,
  {:.weka}
  
  toki ale li kama wan
  {:.weka_suli}
    
  lon pilin jan,
  {:.weka_suli_a}
      
  lon sona jan.
  {:.weka_suli_a}

<br>

mama li toki tawa jan lili ona

  kepeken uta ala,
  {:.weka}
  
  kepeken kalama ala,
  {:.weka}
  
  kepeken sijelo ala,
  {:.weka}
  
  kepeken ilo taso.
  {:.weka}

<br>

jan lili li kute e mama ona

  kepeken kute ala,
  {:.weka}
  
  kepeken lukin ala,
  {:.weka}
  
  kepeken pilin ala,
  {:.weka}
  
  kepeken ilo taso.
  {:.weka}

<br>

ale li toki kepeken ilo taso la jan ale

  li kama toki lon nasin ona,
  {:.weka}
  
  li sona ala e toki pi jan ante,
  {:.weka}
  
  li sona e toki ona taso.
  {:.weka}
  
ilo li ken e toki ale.

<br>

nasin toki pi jan ale li ante.

jan ale li toki lon nasin ona taso.

taso jan li sona ala e ante ni

  tan pali awen ilo.
  {:.weka}
  
ilo li awen ken

  e toki jan
  {:.weka}
  
  e sona jan.
  {:.weka}
  
jan ale li toki kepeken ilo taso la

  ona li ken ala toki kepeken ilo ala:
  {:.weka}
  nasin toki pi jan ale li ante mute.
  {:.weka}

<br>

ilo li pakala.

pakala ilo la jan

  li ken ala toki tawa jan ante
  {:.weka}
  
  li ken ala kama sona e nasin ilo.
  {:.weka}
  
jan li wile pona e ilo

  li ken ala
  {:.weka}
  
  tan sona ala
  {:.weka_suli}
  
  tan toki ala.
  {:.weka_suli}

<br>

ilo li moli,

  la jan li ken ala sona e toki pi jan ante;
  {:.weka}
  
  la mama li ken ala toki tawa jan lili ona;
  {:.weka}
  
  la jan ale o toki uta sin.
  {:.weka}
  
taso toki pi jan ale li ante.

jan ale la toki pi jan ante ale li nasa.

ilo li lon la jan li sona ala e ni:

  jan ale li toki ante.
  {:.weka}
  
taso ilo li weka la,

  sona ni li kama: toki pi jan ale li ante.
  {:.weka}
  
  sona ni li weka: jan ante li toki e seme.
  {:.weka}
  
ilo ala la

  ken toki li weka;
  {:.weka}
  
  ken sona li weka.
  {:.weka}

<br>

jan li ken ala toki

  li ken lukin taso
  {:.weka}
  
  li ken pilin taso.
  {:.weka}
  
jan li kama lon poka

  li lukin
  {:.weka}
  
  li pilin.
  {:.weka}
  
mama li ken ala toki tawa jan lili ona,

  taso ona li olin e ona
  {:.weka}
  
  li pilin e ona.
  {:.weka_suli}
  
jan lili li ken ala sona e wile pi mama ona,

  taso ona li sona e olin ona,
  {:.weka}
  
  li olin e ona. 
  {:.weka_suli}
  
jan ale li toki ala,

  taso ona li pilin e jan ante 
  {:.weka}
  
  ona li kama sona sin e jan ante.
  {:.weka_suli}

<br>

sona pilin la,

  pona li kama sin.
  {:.weka}
  
toki li wile ala tawa sona ni.