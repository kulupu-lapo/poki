---
title: pipi li wile pakala
authors:
- jan Keri
date: 2023-08-15
license: CC-BY-SA-4.0
sources:
- https://github.com/raacz/utala/blob/main/toki-en-lipu/toki-lili.md
- http://utala.pona.la/toki-en-lipu/toki-lili.html
---

toki! mi pipi. jan mute li pakala e mi kepeken palisa pi utala pipi. ona li sona ala e ni: mi wile e ni! ni li pona mute tawa mi! jan li pona mute tawa mi. pipi ante li wile ala e ni. ona li pilin e ni: jan mute li ike mute tawa pipi ante. pipi ante li pilin monsuta tan jan. pipi ante li tawa kepeken luka waso ona la ona li lukin e jan. mi awen li wile pakala la mi lukin e jan. mi tawa kon lon poka sinpin lawa jan. mi pali e ni la jan li pilin utala mute. jan jo e palisa pi utala pipi. jan li wile pakala e mi. ona li moli e mi. mi wile pilin e pakala. mi wile ala moli. tenpo sin la mi tawa kon lon jan kepeken luka waso mi. pipi ante li lukin e mi. 

ona li toki e ni tawa mi: pipi ni o weka e jan! ona li wile moli e sina!! 

mi toki e ni tawa ona: mi sona ale. mi wile pakala tan jan. mi moli ala. 

tenpo ni la jan li utala e monsi mi kepeken palisa pi utala pipi. ni li pilin pona. mi wile ala pilin e pakala sin. mi tawa kon li weka e jan. mi tawa kepeken tenpo lili. tenpo sin la jan li alasa pakala e mi. jan li pali ala. jan li pilin ike tan ni. mi tawa kon tawa tomo mi.