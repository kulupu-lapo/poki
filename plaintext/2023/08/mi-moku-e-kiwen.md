---
title: '"mi moku e kiwen" ðŸŽ¶ ("I Eat Pebbles", an original toki pona song)'
description: |
  Why would someone eat pebbles???
  
  Well sometimes things aren't what they seem at first, and words, especially in toki pona, can have several meanings.
  
  Thanks to the ðŸŒŸAMAZINGðŸŒŸ jan Peli for her video (she did everything), and check her other works on Instagram: https://www.instagram.com/berry_sauvage/
  
  or here on YouTube: https://www.youtube.com/@berry_sauvage
authors:
  - jan Sepulon
proofreaders: null
date: 2023-08-13
date-precision: day
tags:
  - music
  - medicine
original: null
license: CC-BY-3.0
sources:
  - https://www.youtube.com/watch?v=xDpgwI6Ji1w
  - https://open.spotify.com/track/3hqEjwAVec9Zw3yypVipkD
  - https://soundcloud.com/serotonergeek/mi-moku-e-kiwen
archives: null
preprocessing: null
accessibility-notes: null
notes: null
---

insa mi li nasa wawa  
selo mi li tawa musi  
insa mi li nasa  
insa mi li sike  
insa mi li pona

toki li wawa ala  
kasi li wawa ala  
mi moku e kiwen la  
mi pona e ale mi

kute mi li kute e ni:  
kalama wawa tan ala  
kute mi li kute  
kute mi li sike  
kute mi li pona

toki li wawa ala  
kasi li wawa ala  
mi moku e kiwen la  
mi pona e ale mi

oko mi li lukin e ni:  
ijo ike pi lon ala  
oko mi li lukin  
oko mi li sike  
oko mi li pona

toki li wawa ala  
kasi li wawa ala  
mi moku e kiwen la  
mi pona e ale mi

mi toki e sike lili  
taso ni li moku ala  
mi moku e sike  
lawa mi li sike  
lawa mi li pona

mi moku e kiwen walo  
mi moku e kiwen mute  
mi moku e kiwen  
mi moku e kiwen  
mi moku e kiwen

toki li wawa ala  
kasi li wawa ala  
mi moku e kiwen la  
mi pona e ale mi

mi moku e kiwen  
mi moku e kiwen
