---
title: mu namako
description: null
authors:
- ijo tan anpa nanpa (Itan)
date: '2023-08-15'
license: CC-BY-SA-4.0
sources:
- https://github.com/raacz/utala/blob/main/toki-en-lipu/toki-lili.md
- http://utala.pona.la/toki-en-lipu/toki-lili.html
---

tenpo nasa nasa la soweli li kama pana tawa mi e sona pi kulupu soweli ona! ona li lon kulupu suli! ona li musi lon tenpo ale! musi ona li musi utala.

utala li ni: o mu. soweli seme li ken mu pi pona nanpa wan? ni li suli lon kulupu. soweli pi mu pona li soweli pona. tenpo ale la soweli ale li alasa pona e mu ona li alasa mu sama soweli poka.

nasin ante wan kin la soweli li soweli pona lon kulupu ni. ken la soweli nasa wan li toki tawa soweli ante e ni: "mu sina li ike li sama ala mu pi mi ale." ni li ike e pilin pi soweli mu. taso tenpo ni mute la soweli ante ante li kute e ni la ona li pona e pilin pi soweli mu kepeken toki ni: “mu sina li pona! o weka e toki pi soweli nasa. kepeken tenpo la sina ken kama ken mu sama mi ale!” mu pona en toki pona ni kin la soweli li soweli pona.

mu pi soweli mute li sama mu pi soweli poka ona li pona. taso soweli la tenpo suno wan la ona li pakala suli nasa lon nasin mu ona la mu namako li kama li sama ni: ona li namako kute tawa sona pi soweli poka ale. ni li kama la soweli poka ale li kute e mu namako li wile kama sona e nasin mu tan soweli mu. ni la soweli pi mu pakala li kama soweli pi pona nanpa wan lon kulupu tan pakala ona!

tenpo nasa nasa la mi lukin e nasin ni pi ante wawa lon tenpo mute. ona li musi tawa mi. sina o kama sona e seme tan ni? mi sona ala. taso awen la ale li pona.