---
title: o lanpan (pan (nanpa wan))
description: null
authors:
  - jan Usawi
proofreaders: null
date: 2023-08-05
date-precision: day
tags:
  - music
  - pop
original: null
license: CC-BY-NC-SA-3.0 AND LicenseRef-AllRightsReserved
sources:
  - https://janusawi.bandcamp.com/track/o-lanpan-pan-nanpa-wan
archives: null
preprocessing: null
accessibility-notes: null
notes: |
  Consists of lyrics from:
  - "o lape" by kala pona Tonyu
  - "pan nanpa wan" by Noise and Bells
  - "lanpan pan" by pan Temili
---

o lape, o lape  \
ale li pona tawa sina  \
o lape, lape suwi  \
tenpo kama la ale li pona

taso   \
tenpo suno ni la   \
moku li weka  \
insa ike mute li lon

tenpo suno kama la  \
ale o pona  \
pan suwi mute o lon

o lanpan, o lanpan  \
ale li pona tawa sina  \
o lanpan e pan suwi  \
la tenpo kama la ale li pona

moku la? sina nasa  \
jan li jo anu jo ala la pona  \
pan suwi li lon ma sewi  \
ona li pan nanpa wan tawa jan

nasin pona pi lanpan moku li ni, o kute a  \
sina o kama lanpan lon tenpo taso pimeja  \
o pakala e sinpin walo pi tomo sewi  \
la jan ale li ken kama sewi li ken pali ni:

lanpan pan, lanpan pan, lanpan moku pan  \
sewi li anpa e sina la o kamalawala  \
nasin ni li suli ala, pan li suwi tawa sina  \
lanpan pan nanpa wan tawa jan!

o lape, o lape  \
ale li pona tawa sina  \
o lape, lape suwi  \
tenpo ni la ale li pona
