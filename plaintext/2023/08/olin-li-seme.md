---
title: olin li seme?
description: 'jan Luwi li toki insa e ni: olin li seme?'
authors:
  - lilymoth
date: '2023-08-11'
tags:
  - 'ao3'
sources:
  - https://archiveofourown.org/works/49285033
archives:
  - https://web.archive.org/web/20240930141152/https://archiveofourown.org/works/49285033
preprocessing: mi nasin Markdown e lipu open pi nasin HTML
---

!!! note
    toki a! mi kama sona e toki pona lon tenpo mun tu. ni la mi sona ala e ale pi toki pona! mi pakala la o toki e ni tawa mi! taso mi toki insa e ni: jan ante ala li musi e musi Project Sekai li sona e toki pona, a a a. taso! mi wile e ni: lipu lili ni li pona tawa sina! ^\_^

    mi ken ala tokiponize nimi wandahoi a a a. taso jan Luwi li Rui. jan Emu li… Emu a a a. tomo Wanta li Wonder Stage kin.

olin.

*olin.*

ona li nimi suli li wawa. ona li nimi suwi li sewi.

tenpo pini la jan ala li toki e nimi ni tawa jan Luwi kin.

ni la jan Emu li toki e ona tawa ona la jan Luwi li pilin monsuta a. ona li ken ala toki.

tenpo lili kama la jan Emu li toki e ni: jan Luwi o? seme a..?

jan Luwi li wile toki e ni: mi olin e sina kin! sina jan pona nanpa wan tawa mi! sina jan olin nanpa wan kin!

taso ona li ken ala.

ona li ken pali e ijo wan: ona li tawa lon ante.

ona li tawa wawa. ona li pini lon tomo Wanta.

jan Luwi li lanpan e kon li pana e kon. ona li pilin ike mute tan ni: jan Emu li awen lon monsi. jan Luwi li toki insa e ni: ona li ike e pilin pi jan Emu.

ona li pilin e ni: tenpo ni la ona li olin ala e mi. mi pakala a. *pakala!*
a. ona li pilin e ijo lon sinpin ona. *ni li seme..?* ona li pilin e telo. telo oko. jan Luwi li toki insa e ni: mi pana e telo oko tan seme?! tenpo ala la mi pana e telo oko… ni li ike…

taso ona li pali e kalama pi telo oko. ni la ona li kute ala e ni: jan li tawa lon tomo Wanta.

jan ni li toki e ni: jan Luwi o? sina lon seme? mi wile toki tawa sina!

a. jan Luwi li sona e ni: jan ni li jan Emu.

ona li wile toki tawa ona. ona li wile open e pilin ona. pilin olin mute li lon. taso ona li ken ala toki.

ona li kute e kalama pi noka tawa. oko ona li lukin e oko ona.

jan Emu li toki e ni: a jan Luwi o! sina pilin ala wandahoi a… mi toki e olin la sina pilin ike ike… sina wile toki la mi wile pana e pilin wandahoi tawa sina!

jan Luwi li lukin e ona. tenpo ni la ona li ken ala toki… taso ona li ken sitelen. ona li tawa lon monsi pi tomo Wanta li kama jo e lipu e ilo sitelen. jan Emu li tawa kin.

jan Luwi li sitelen e ni: *mi ken ala toki. mi wile toki e ni: mi olin e sina kin. taso olin—*

ona li pini li toki insa li open sitelen. ona li sitelen e ni:

*olin li ijo suli. mi sona ala e ni: olin li seme? mi sona e nimi. taso mi sona ala e pilin ni. taso mi toki insa e ni: mi olin e sina. mi olin mute mute a e sina.*

lipu li jo e telo. telo? jan Luwi li pilin e sinpin ona kepeken luka ona. *a.* ona li pana e telo oko. taso telo oko ni li ala pi pilin ike. ona li pi pilin pona. ona li pi pilin… olin.

!!! note
    mi sitelen e ni la ni toki insa e lipu ni tan jan Misali a a a https://www.tumblr.com/hbmmaster/129216873653/the-problem-with-toki-pona