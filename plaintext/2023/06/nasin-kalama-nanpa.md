---
title: nasin kalama nanpa  # Made up for poki Lapo
description: null
authors:
- soweli-iki
translators: null
proofreaders: null
date: 2023-06-18
date-precision: day
tags: null
original: null
license: null
sources:
- https://web.archive.org/web/2/https://lipu.pona.la/soweli-iki/nasin-kalama-nanpa
archives: null
preprocessing: null
accessibility-notes: null
notes: null
---

nasin kalama nanpa

lipu ni li toki e nasin kalama nanpa.
jan li nasin kalama nanpa la jan li pali e kalama musi kepeken nanpa.

nanpa o sama ni: 3/2 anu 1/1.
o pana e nanpa wan lon sewi linja /.
o pana e nanpa wan lon anpa linja /.
o toki e nanpa sewi e nanpa anpa tawa ni tu.

kalama la nanpa li seme?
nanpa li ante e kalama.
o lukin e nanpa; nanpa sewi li suli tawa nanpa anpa la,
kalama o ante sewi; nanpa anpa li suli tawa nanpa sewi la,
kalama o ante anpa; nanpa tu li sama la,
kalama o ante ala.

jan li wile toki e nanpa la jan o toki e seme?
o wile e nanpa 1, o toki ala e ona.
o wile e nanpa 2, o toki ala e ona.
nanpa 3 li lon sewi la o toki e nimi Mu.
nanpa 3 li lon anpa la o toki e nimi Te.
nanpa 5 li lon sewi la o toki e nimi Lu.
nanpa 5 li lon anpa la o toki e nimi Ka.
o wile ala e nanpa ante.

nanpa ale o suli tawa wan.
nanpa ale o lili tawa tu.

o lukin e nanpa 15/8. nanpa 3 en nanpa 5 li lon sewi.
nanpa 2 taso li lon anpa. ni la o toki e nimi Lumu.
o lukin e nanpa 6/5. nanpa 3 en nanpa 2 li lon sewi.
nanpa 5 li lon anpa. ni la o toki e nimi Muka.

o sona e nanpa ale ni:
1/1 - nanpa Wan
9/8 - nanpa Mumu
6/5 - nanpa Muka
5/4 - nanpa Lu
4/3 - nanpa Te
3/2 - nanpa Mu
8/5 - nanpa Ka
5/3 - nanpa Lute
16/9 - nanpa Tete
15/8 - nanpa Lumu
2/1 - nanpa Tu

sina wile kalama Pona la o kalama e nanpa ni:
- nanpa Wan
- nanpa Mumu
- nanpa Lu
- nanpa Te
- nanpa Mu
- nanpa Lute
- nanpa Lumu
- nanpa Tu

sina wile kalama Ike la o kalama e nanpa ni:
- nanpa Wan
- nanpa Mumu
- nanpa Muka
- nanpa Te
- nanpa Mu
- nanpa Ka
- nanpa Tete
- nanpa Tu

mi toki mute lon tenpo kama.
o pona!
