---
title: ilo lukin pi tenpo kama
description: null
authors:
  - jan Kekan San
proofreaders: null
date: 2023-06-03
date-precision: day
tags: null
original: null
license: null
sources:
  - https://mun.la/lipu/ilo-lukin-pi-tenpo-kama.html
archives:
  - https://web.archive.org/web/20230922145357/https://mun.la/lipu/ilo-lukin-pi-tenpo-kama.html
preprocessing: null
accessibility-notes: null
notes: null
---

## mi alasa pona e mi kepeken ilo lukin!

---

tenpo mun tu pini la mi tawa tomo pi pona sijelo li tawa insa pi ilo lukin wawa.

sina lon kulupu lon tenpo ni la sina sona e ni!

---

sina sona e ni kin:

jan sona li toki e ni: **tan pakala li lon seme? mi sona ala**

taso mi awen pilin ike la mi o seme?

---

ken suli la mi moli.

---

ala a! mi ken moli ala.

mi esun e ilo lukin wawa!

mi kepeken ona la, palisa anpa pi lawa mi li ken lon pona li ken kama pona!

---

mi esun e ilo ni! o lukin e nasa ona!

sewi ona li suli nasa.

ona li jo e kiwen lukin tu!

lukin mi li pakala la ilo mi li jo e kiwen tu wan

---

kiwen lukin wan li pimeja.

ona lili li pona e lukin mi

ona poka li pana e ijo pi ilo mi!

---

mi wile pana e kiwen pi lukin pona tawa ona la...

mi o pali wawa.

mi o pana e palisa tu tu pi lili wawa.

o lukin e lili ona!

---

## taso ilo ni li pona seme?

---

ilo ni li pona a!

ona li pana pona e sitelen la mi ken sona lukin e sitelen.

sitelen toki kin li pona tawa lukin!

---

mi tawa e lawa mi la ijo tu li ken:

sitelen li ken awen lon insa pi lukin mi.

sitelen li ken awen sama. ni la mi o tawa sin e lawa mi tawa sitelen.

---

ni tu li pona

taso mi awen e sitelen lon insa lukin tan ni:

mi ken tawa ale e lawa mi li awen ken lukin e sitelen.

---

mi lon tomo mi la mi pana e linja ilo tawa ilo suli mi.

ni li pana e sitelen ilo tawa lukin mi.

ni la mi ken lukin e ilo lon pali mi!

o sona: ni li sitelen mi ala li sama pali mi

---

## taso ilo li ike seme?

---

lon la ilo ni li pona ale ala. ona li ken ike.

mi kepeken ona lon ilo toki mi la ilo toki li kama seli ike a!

---

mi kepeken ona lon tawa noka la mi ken ala lukin pona e sitelen.

suno sewi li wawa la ona li weka e suno ilo!

ni li sama ilo ni: ona li pana e suno ona tawa lipu walo.

---

ken la o kepeken ala ilo lon tawa noka.

---

pini la ilo ni li pona tawa mi, tawa lawa mi!

taso, tenpo ni la mani ona li suli ike.

sina ken la o esun lon tenpo kama ni:

mani ilo li kama lili

---

## toki li pini!
