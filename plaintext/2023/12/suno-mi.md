---
title: suno mi
description: jan Ikalusu li kama olin e suno. a.k.a. I started learning toki pona
  yesterday and wanted to practice, so here’s a ficlet of Icarus falling in love with
  the sun (pun intended).
authors:
- FeatherlessBiped
date: '2023-12-27'
tags:
- 'fan fiction'
sources:
- https://archiveofourown.org/works/52567966
archives:
- https://web.archive.org/web/20240930134751/https://archiveofourown.org/works/52567966
preprocessing: mi nasin Markdown e lipu open pi nasin HTML
---

“sina sona ala sona e toki mi?” jan Dedalusu li toki, kepeken kalama moli.

“sona” jan Ikalusu li toki. “mi wile ala tawa sewi.”

“pona” mama mije li toki. “mi lawa e nasin.”

ona li sewi. mama mije li pana e luka waso. jan Ikalusu li len e ona. mije lili li pilin pona.

“sina o tawa lon monsi mi” jan Dedalusu li toki.

ona li tawa lon kon, sama waso wawa, kepeken luka waso ona. kon li pali e kalama suli. jan Ikalusu li ken ala kute e nimi pi mama mije.

jan Ikalusu li lukin e ma anpa e ma sewi. oko ona li lukin e suno.

“*a*” ona li toki lili.

suno suwi li suno e ona.

ona li pilin e ni: *mi wile tawa sewi*. *suno li pona lukin.* jan Ikalusu li mije lili nasa. ona li lawa ala e pilin.

ona li tawa, lon kon. suno li seli e selo ona.

“toki, mi jan Ikalusu!” ona li toki musi. “nimi sina e seme?”

suno li toki ala. oko yelo suli li nasa e jan Ikalusu. mije li open pilin e olin sin. ona li pini sona e nimi mama.

“sina ken toki ala toki?” ona li toki.

suno li kalama ala. taso suno li suwi e pilin ona. ali li pilin pona mute.

“mi wile e ni:,” jan Ikalusu li toki, “mi lukin e sina… toki e sina… sona e sina.”

jan Ikalusu li tawa musi lon kon sewi.

“… pilin mi li jo e wile mute” jan Ikalusu li toki lili. “ken la… ken la pilin sina li sama pilin mi.”

jan Ikalusu li tawa e luka ona. ona li lukin pilin e jan olin. taso ona li pakala. seli suwi li seli e luka waso ona. jan Ikalusu li tawa, lon anpa.

“suno o!” jan Ikalusu li toki kalama. “sina wile weka e mi, anu seme?”

tenpo sin la suno li toki ala. ona li awen li lukin e mije. suno li pilin ala. taso jan Ikalusu sona ala.

“ni li lon la,” jan Ikalusu li toki, “sina wile sona e ni….”

ona li pana e telo oko.

“suno mi o,” ona li toki, “mi olin e sina.”

telo oko li tawa anpa. telo suli li moku e pilin ike ona. tenpo lili la telo suli li moku e ona – moli e ona.

“tenpo ali la, mi olin e sina.”