---
title: oww
description: |
  sona pi lon sina li weka la o kute e kalama ni. ona li misikeke ala taso ona li ken musi e tenpo ni.
  
  don't try this at home kids
authors:
  - jan Usawi
proofreaders: null
date: 2023-12-24
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/oww
  - https://www.youtube.com/watch?v=zZNhdiWBp0M
archives: null
preprocessing: null
accessibility-notes: null
notes: null
---

sitelen taso la linja selo pi ijo ale li lon  \
mi ken ala lukin e ni  \
ona li toki pakala  \
"o jan ala, o kama ijo"  \
mi wile ala wile ni

suno li weka e kule mi  \
seli kin li wawa(a)la e mi  \
mi jan sin la ale li musi  \
mi alasa sin  \
e ken pilin mi

o wawa, o wawa  \
tawa anpa lon lupa  \
o nasa, o nasa  \
tawa musi lon supa  \
o kama, o kama  \
"sina ken pakala"  \
mi sona, mi sona

lawa lon poki telo lete  \
luka li alasa e selo  \
mi ken ala utala e ni  \
lawa li awen tawa sike  \
mi wile pakala e tenpo  \
li wile uta e sewi

pimeja pi insa pilin mi  \
li weka e wile nimi ni  \
jasima li pana e lukin  \
pi jan ante sin  \
ni li ken ala mi

o wawa, o wawa  \
tawa anpa lon lupa  \
o nasa, o nasa  \
tawa musi lon supa  \
o kama, o kama  \
"sina ken pakala"  \
mi sona, mi sona

o wawa, o wawa  \
tawa anpa lon lupa  \
o nasa, o nasa  \
tawa musi lon supa  \
o kama, o kama  \
"sina ken pakala"  \
mi sona, mi sona