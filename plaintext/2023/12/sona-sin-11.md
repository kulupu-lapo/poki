---
title: 'SONA SIN #11 | News in Toki Pona'
description: 'https://liputenpo.org/

  https://discord.com/invite/XYzZskJuZw


  Sources:

  https://www.goodnewsnetwork.org/100-tiny-endangered-seahorses-released-into-sydney-harbor-with-high-hopes/

  https://www.euronews.com/next/2023/12/07/finlands-health-forests-are-helping-patients-reap-the-mental-health-benefits-of-being-in-n

  https://www.nytimes.com/2023/12/29/world/europe/russia-ukraine-missile-attacks.html

  https://www.tagesschau.de/newsticker/liveblog-israel-freitag-126.html#Hamas-Zahl-der-toten-Palaestinenser-auf-21507-gestiegen


  Images are either public domain, drawn by me or listed here:


  By Richard Ling - Flickr, CC BY-SA 2.0, https://commons.wikimedia.org/w/index.php?curid=1884766

  By Miika Silfverberg from Vantaa, Finland - Sipoonkorpi landscapes IIUploaded by
  A333, CC BY-SA 2.0, https://commons.wikimedia.org/w/index.php?curid=11373964

  By Herra Maka - Own work, CC BY-SA 3.0, https://commons.wikimedia.org/w/index.php?curid=20506589

  By National Police of Ukraine - https://www.facebook.com/photo/?fbid=515150437421658&amp;set=pcb.515146197422082
  (the whole post, page on website), CC BY 4.0, https://commons.wikimedia.org/w/index.php?curid=128215455

  By Mil.ru, CC BY 4.0, https://commons.wikimedia.org/w/index.php?curid=84079444

  By Ecrusized, influenced by user Rr016. - Own work, Israeli military presence in
  Gaza Strip citing Institute for the Study of War &amp; Critical Threats Project.
  Maximum Palestinian advance citing NYT &amp; WSJ. Made using OpenTopoMap data.,
  CC BY-SA 4.0, https://commons.wikimedia.org/w/index.php?curid=138592589

  By Palestinian News & Information Agency (Wafa) in contract with APAimages, CC BY-SA
  3.0, https://commons.wikimedia.org/w/index.php?curid=138775595

  By User:Exec8 - Own work by the uploader, CC BY-SA 3.0, https://commons.wikimedia.org/w/index.php?curid=90750978'
authors:
- jan Alonola
translators: null
proofreaders: null
date: 2023-12-29
tags: null
original: null
license: null
sources:
- https://www.youtube.com/watch?v=ljZfGt7PDxk
- https://docs.google.com/document/d/1LkzMkdf_y8Rt797Lmf5KS2105tKO_L2XD5TWeaOB7bw/edit
archives: null
preprocessing: null
accessibility-notes: null
notes: '"nanpa moku" typo changed to "nanpa sewi" to match audio'
---

toki a! ni li sona sin! tenpo ni la, mi - jan Alonola - li lon. mi jo e ijo mute tawa sina!

open la, mi toki e sona sin pona. pini la, mi toki e sona sin pi pona ala.

---

lipu tenpo nanpa sewi li lon! tenpo ni la, toki pi ijo sewi li lon! https://liputenpo.org/lipu-tenpo-nanpa-sewi/

sina wile pali e sitelen, e toki tawa lipu tenpo la, o toki tawa mi!

---

<!-- https://www.goodnewsnetwork.org/100-tiny-endangered-seahorses-released-into-sydney-harbor-with-high-hopes/ -->

ma Oselija la, kala pi sama soweli li kama mute tan jan. janli pana e ona mute lon telo suli lon poka pi ma tomo Sini. kala pi sama soweli ni li kala Wate (Whiteâ€™s Seehorse), li lon ma Oselija taso, li suli tawa ma Oselija. tenpo pini la, nanpa ona li kama lili. kala ni li lon poki telo pi ma tomo Sini, li kama mute lon ona.

---

<!-- https://www.euronews.com/next/2023/12/07/finlands-health-forests-are-helping-patients-reap-the-mental-health-benefits-of-being-in-n -->

ma Sumi la, ma kasi mute li lon. tenpo pini lili la, jan pi ike sijelo li tawa ma kasi tan ni: ma kasi li pona tawa sijelo, li pona tawa pilin. ni la, ma kasi ni li ma kasi pi pona sijelo. kama la, ma kasi tu pi pona sijelo li kama lon. ona li lon poka tomo pi pona sijelo.

---

<!-- https://www.nytimes.com/2023/12/29/world/europe/russia-ukraine-missile-attacks.html -->

ma Losi li utala sin e ma Ukawina. tenpo ni la, ona li utala kepeken ilo utala sewi. jan luka luka tu li moli. kin la, jan en tomo en nasin mute li pakala.

ma Ukawina li jo e ilo sin tan ma ante. ni la, ilo utala sewi mute pi ma Losi li pakala. ken la ilo utala sewi wan li tawa ma Posuka. tenpo kama lili la, utala ni li lon tenpo sike tu.

---

<!-- https://www.tagesschau.de/newsticker/liveblog-israel-freitag-126.html#Hamas-Zahl-der-toten-Palaestinenser-auf-21507-gestiegen -->

utala lon ma Kasa la, ma Isale li wile utala e ma sin lon poka pi ma tomo Kan Juni. kin la, ma Silija li toki e ni: ma Isale li utala e ona, e ma pi tomo tawa kon.

jan mute mute li moli lon ma Kasa. jan utala en jan mute pi utala ala li moli.

ma Ilan li moli e jan tu tu tan ni: ma Ilan la, jan ni li toki e sona len tawa kulupu Mosate pi ma Isale. ma Ilan la, jan tu tu ni li poki e jan pi awen lawa, li pakala e ijo pi ma Ilan.

---

tenpo kama lili la, tenpo sike ni li pini. tenpo sike kama li open nanpa wan lon ma Kilipasi. pini la, ona li open lon ma lili pi ma Mewika lon telo suli. o awen pona lon tenpo sike kama!

---

ni li sona sin! mi tawa, o tawa pona!
