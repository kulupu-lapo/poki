---
title: jan pi toki toki
description: Lyrics of Storyteller by Guilty Gear, translated by jan Majeka
authors:
  - jan Majeka
proofreaders:
  - Various people on Ma Pona pi Toki Pona
date: 2023-12-31
original:
  title: Storyteller
  authors:
    - Naoki Hashimoto
    - Daisuke Ishiwatari
    - Norichika Sato
    - Junya C. Motomura
license: null
sources:
  - https://www.youtube.com/watch?v=z_4vjcGRGLA
---

tenpo suno la, o pilin pona

tenpo mun la, o pilin pona

insa mi li awen mi la

mi o toki e ni.

o waso pi kon tawa pi telo suli

o mun suli lon sewi pimeja

sina ken pilin ala pilin e ni

lon tenpo ali?

o esun e unpa ona.

(lon,) nasin ni li ken pana e pilin pona,

taso, mi mute li sona e nasin pona a.

isipin pini li suli ala!

wa-o-o! ala li suli seme?

wa-o-o! ike li suli seme?

ni li suli ala suli?

o! jan pi toki toki! | jan Towitela!

wa-o-o! ala li suli seme?

wa-o-o! ike li suli seme?

ni li suli ala a!

kalama musi mi li awen pona.


[ilo pi kalama musi]


pilin pi suli kama ala,

pilin olin ala tan ona.

sina sona e mi la,

o ante ala e pilin mi.

pilin pona tan kulupu jan namako

tan tenpo kama ale pi ken lon,

ale li ike tawa

lon lili mi.

o jo e kule pona,

mi wile ala e pimeja ike,

o pilin ike ala tan pakala,

o pali e ona, o mu a!

wa-o-o! ala li suli seme?

wa-o-o! ike li suli seme?

o toki e ni lon tenpo ali!

o! jan pi toki toki! | jan Towitela!

wa-o-o! ala li suli seme?

wa-o-o! ike li suli seme?

ni li suli ala tan seme?

kalama musi mi li kama pini.


[ilo pi kalama musi]


o lukin.

o alasa.

tenpo ni la, pilin pona mi li pakala

o lukin.

o alasa.

tenpo ni la, pilin ike mi li tan ala

wa-o-o! ala li suli seme?

wa-o-o! ike li suli seme?

o lon e wawa tawa ni!

o! jan pi toki toki! | jan Towitela!

wa-o-o! ala li suli seme?

wa-o-o! ike li suli seme?

pilin ike li suli ala a

kalama musi wawa li pini ala!


[ilo pi kalama musi]
