---
title: seme li mi
description: null
authors:
- jan Alonola
translators: null
proofreaders: null
date: 2023-12-25
date-precision: day
tags:
- 'sitelen sitelen'
- 'poetry'
original: null
license: CC-BY-SA 4.0
sources:
- https://liputenpo.org/pdfs/0023sewi.pdf
- https://liputenpo.org/lipu/nanpa-sewi/
- https://commons.wikimedia.org/wiki/File:Lipu_tenpo_nanpa_sewi_-_sitelen_sitelen.png
archives: null
preprocessing: null
accessibility-notes: null
notes: null
---

![sitelen sitelen](https://upload.wikimedia.org/wikipedia/commons/4/4d/Lipu_tenpo_nanpa_sewi_-_sitelen_sitelen.png)

tenpo ale la, ma mi li seli  
soweli ale la, sijelo mi li suli  
mi moku e kasi e kili tan ni:  
mi tawa noka lon nasin suli

pata mi li lon tenpo pini  
ona li jo e linja, li suli  
taso jan li alasa e pata ni  
tenpo ni la, ona li moli

kiwen suli tu li lon uta mi  
kute mi li sama lipu suli  
soweli lili li ike tawa mi  
mi jo e nena linja wawa suli