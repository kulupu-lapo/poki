---
title: toki musi tan jan Sapo[^1], tan jan Katulo[^2]
authors:
- jan Lapate
original-authors:
- Σαπφώ (jan Sapo)
- C. Valerius Catullus (jan Katulo)
tags:
- poetry
date: 2023-12-25
license: CC-BY-SA 4.0
sources:
- https://liputenpo.org/pdfs/0023sewi.pdf
- https://liputenpo.org/lipu/nanpa-sewi/
---

mi sona ala e ona, taso ona li awen lon poka sina, li kute e toki suwi sina, e mu musi sina la—lukin mi la, ona li sama jan sewi.

pilin mi ale li weka; mi lukin e sina la, sona en toki li weka tan mi; palisa toki mi li kama suli a lon uta mi.

selo mi la, seli li tawa sama akesi; telo lete li kama li telo lon selo; kute li kute e kalama pi ona sama; oko li pini.

jan Lapate o, pali ala li jo ale e sina, li pona ike a tawa sina— pali ala li anpa e jan lawa, li pakala e ma tomo suli.

[^1]: Σαπφώ, c. 600 BCE. tan toki ona nanpa 31.
[^2]: C. Valerius Catullus, c. 60 BCE. ona li pali sin e toki nanpa 31 pi jan Sapo, lon toki Carmen 51.