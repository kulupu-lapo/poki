---
title: jasima moli
description: >-
  Someday I will cover a song that's not wildly out of my range... that day is
  not today. / This symbol is intended to be a sitelen pona equivalent of the
  all-caps stylization of the band name. It's the combined glyph for "tomo
  sewi"("high house," in this case a house of worship), made more angular by
  analogy with the V-for-U swap in "CHVRCHES."
authors:
  - Nim Pseudo
proofreaders: null
date: '2023-04-22'
date-precision: day
original:
  title: How Not to Drown
  authors:
    - CHVRCHES ft. Robert Smith
tags:
  - music
  - lyrics
  - translation
license: null
sources:
  - https://www.youtube.com/watch?v=JmBPMe1SH2I
archives: null
preprocessing: null
accessibility-notes: null
notes: null
---

mi pali e lipu pi kon awen lon telo pimeja  
nimi mi li tawa supa la, mi moku e ona  
mi kama sona e wile ala mi pi len wawa  
sina o lanpan a

sina pana e mun lon linja suno tawa mi  
lon insa uta la, ma utala li sijelo mi  
mi kama sona e ken ala moli pi jan lawa  
anu jan luka ona

tan seme la  
pona taso li tenpo pi suno anpa  
tenpo ala la, mi selo tan telo ni  
pini la, mi sona ala  
e pilin monsuta  
tan seme la  
pona taso li pali pi kalama ala  
mi ken ala weka e ike ni  
pini la, mi jo e jasima  
ona li anpa e mi

mi sitelen lon ni:  
kama pi poka ma la, lukin nasin  
tan ona la, sin la, sina weka e ijo olin  
mi sona pona e ni:  
jan ni la alasa  
e ko loje insa

tan seme la  
pona taso li tenpo pi suno anpa  
tenpo ala la, mi selo tan telo ni  
pini la, mi sona ala  
e pilin monsuta  
tan seme la  
pona taso li pali pi kalama ala  
mi ken ala weka e ike ni  
pini la, mi jo e jasima  
ona li anpa e mi

telo lete lon sinpin  
telo lete lon monsi  
mi ken ala seli  
lon seme la, jasima?  
ona li anpa e mi

pimeja lon sewi  
pimeja lon ali  
pimeja kin  
o moli e jasima  
ona o anpa e mi

mi pana e sona pi kon awen lon telo pimeja  
nimi li tawa supa la, mi awen anpa  
sin la, mi wile ala  
e len wawa ni  
o lanpan tan mi (lanpan tan mi)  
o anpa e mi (anpa e mi)  
... anpa e mi (anpa e mi)
