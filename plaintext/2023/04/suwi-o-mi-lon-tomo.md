---
title: suwi o mi lon tomo
description: Get your industrial catholic bugcore here!
authors:
  - jan Kesitepe
proofreaders: null
date: 2023-04-21
date-precision: day
tags:
  - music
  - vocal synth
original:
  title: Honey I'm Home
  authors:
    - GHOST
license: null
sources:
  - https://www.youtube.com/watch?v=o2VIJ7Fimk8
archives: null
preprocessing: null
accessibility-notes: null
notes: null
---

ma ni li ike tawa mama mije  
mi toki tawa sewi e wile ma sin  
"sina kama la mi pali e ante"  
nasin ni li tan pipi insa linja kiwen  
O SONA ALA  
O KAMA ALA

mama mije li moku e linja insa  
tenpo ni la poki telo li ala  
mi o weka e sitelen insa  
O SONA ALA  
O KAMA ALA  
jasima monsi

sina o tawa ma sin  
o weka e ijo lili musi  
suwi o, mi lon tomo  
kalama jan wan tu tan ilo

mi lukin e kipisi  
li open e alasa sona  
o toki e "mi lon tomo"  
kalama jan wan tu tan ilo

jan sewi li jo e pipi li toki  
"sina ken ala sona e ijo ale  
sina kama la mi pali e ante  
tenpo ale la sina awen lon poka mi"

...li moku e mama mije

telo moli li lon uta jan Awan  
"sina moku la, sina ken weka tan ni"  
ni li weka pi sitelen insa  
lawa mama  
O SONA ALA  
O KAMA ALA

jan moli li pana e  
sike sewi lon lawa mi  
tan awen la, mi lon tomo  
kalama jan wan tu li taso

jan sewi li kipisi e mi  
jan ale li lukin e ni  
suwi o, mi lon tomo  
kalama jan wan tu li taso

jan sewi li kipisi e mi  
jan ale li lukin e ni

jan sewi li kipisi e mi  
jan ale li lukin e ni
