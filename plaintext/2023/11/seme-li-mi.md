---
title: seme li mi
authors:
- jan Alonola
date: '2023-11-01'
tags:
- 'sitelen sitelen'
- 'poetry'
license: CC-BY-SA 4.0
sources:
- https://liputenpo.org/pdfs/0022sin.pdf
- https://liputenpo.org/lipu/nanpa-sin/
- https://commons.wikimedia.org/wiki/File:Lipu_tenpo_nanpa_sin_-_sitelen_sitelen.png
---

mi jo e luka tu suli  
ona la, mi tawa sewi  
mi jo e monsi, e lawa  
mi moku e telo wawa

mi tawa kon lon poka waso  
taso mi waso kiwen taso  
jan mute li lon insa mi  
li tawa sewi kepeken mi

![sitelen sitelen](https://upload.wikimedia.org/wikipedia/commons/2/23/Lipu_tenpo_nanpa_sin_-_sitelen_sitelen.png)