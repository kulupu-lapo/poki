---
title: sina
description: |
  kalama musi sin(a) ^^
  
  A song about transgression, transformation, and love. One of those ones where at the current moment, my best attempts at explaining it further amount to gesturing semi-wildly at the lyrics with copious amounts of nodding and eyebrow-raising. Also puns! We love puns.
authors:
  - jan Usawi
proofreaders: null
date: 2023-07-10
date-precision: day
tags:
  - music
  - pop
original: null
license: CC-BY-NC-SA-3.0
sources:
  - https://janusawi.bandcamp.com/track/sina
  - https://www.youtube.com/watch?v=EvEzwN35_LU
archives: null
preprocessing: null
accessibility-notes: null
notes: null
---

o lon e tenpo pimeja  \
tenpo suno ni la mi kama  \
moku tan pilin apeja  \
wile ante wawa li kama  \
telo suli la mi tawa kala  \
taso lon ma kin la mi wile tawa  \
tawa wile ni la mi kala( )ma  \
lon telo pi lon sin(a)

mi lukin e sin(a)  \
la mun li tan sin(a)  \
li kama tawa sin(a)  \
kama li tawa mi la  \
mi pana tawa sin(a)  \
pilin wawa lon insa  \
o awen ala insa  \
ona li tan sin(a)  \
olin pona sin(a)  \
luka waso sin(a)  \
sama pilin sin(a)  \
mi wile e sin(a) sin(a) sin(a) sin(a)  \
anu mi wile sin(a) sin(a) sin(a) sin(a)

sin a  \
seli a  \
o kama lukin  \
o open  \
wan tu mute a!

ma sama  \
sitelen lape mi  \
li kama lon  \
noka mi li awen palisa  \
o luka e mi la ona li sama kon

jan lon li wile  \
sona pona ike  \
namako pi lukin ante li mama e ale mi

e ale sin(a)

o lon e tenpo pimeja  \
wile suno li pini a  \
mi weka e pilin apeja  \
li toki e nimi sin(a)  \
mi lukin e sin(a)  \
la mun li tan sin(a)  \
li kama tawa sin(a)  \
mi wile e sin(a) sin(a) sin(a) sin(a)  \
anu mi wile sin(a) sin(a) sin(a) sin(a)

jan li kama ken pakala  \
anu kama ken sewi la  \
jan li kama wile ala ante  \
ni la mi o weka e sin(a) tan seme?

telo suli la mi tawa kala  \
taso lon ma kin la mi wile tawa  \
tawa wile ni la mi kala( )ma  \
lon telo pi lon sin(a)

o lon e tenpo pimeja  \
wile suno li pini a  \
toki insa mi li sike a  \
li ken e ale tan sin(a)  \
tan olin pona sin(a)  \
tan luka waso sin(a)  \
sama pilin sin(a) la  \
mi wile e sin(a) sin(a) sin(a) sin(a)  \
anu mi wile sin(a) sin(a) sin(a) sin(a)
