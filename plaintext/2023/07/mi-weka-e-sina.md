---
title: '"mi weka e sina" (toki pona cover of "Je t''en remets au vent" by Hubert-Félix Thiéfaine)'
description: |
  This is more an adaptation of "Je t'en remets au vent" than a pure translation. I tried to keep the general meaning, but as he's a very poetic author, a lot has been lost to translation.
  
  Special thanks to Esteban for his emotional support, photography skills, and various advice
authors:
  - jan Sepulon
proofreaders: null
date: 2023-07-01
date-precision: day
tags:
  - music
original:
  title: Je t'en remets au vent
  authors:
    - Hubert-Félix Thiéfaine
license: CC-BY-3.0 AND LicenseRef-AllRightsReserved
sources:
  - https://www.youtube.com/watch?v=8uhFo_wq1GI
archives: null
preprocessing: null
accessibility-notes: null
notes: null
---

tenpo pi lon poka mi la  
sina tu e ali sina.  
sina len e lape mi la  
sina pilin ike mute.  
taso sina pana ali e  
pona tan insa sina.  
taso mi kalama ala.  
mi awen lon weka lete.

tenpo ni la  
olin mi o pilin pona!  
tenpo ni la  
mi weka e sina.

sina wile kama sona  
e kon pi toki musi mi.  
mi sitelen e ona la  
sina pilin pona lili.  
mi kute ala e sona.  
mi weka e wile sina.  
tenpo pi pali musi la  
mi pilin taso e nasa.

tenpo ni la  
olin mi o pilin pona!  
tenpo ni la  
mi weka e sina.

mi pakala, mi pakala  
mi sona e ike mi a!  
pilin ike pi nasa mi  
li moli e olin suli.  
o tawa lon nasin sin ni!  
o lukin ala e mi a!  
mi olin e mi taso la  
tenpo kama mi li lili.

tenpo ni la  
olin mi o pilin pona!  
tenpo ni la  
mi weka e sina.
