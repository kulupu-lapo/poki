---
title: tan mi jan powe
description: I've been working on a lot of different toki pona song translations/covers. I really didn't expect this to be the first one I posted, but it's officially the first one I've finished!
authors:
  - jan Kesitepe
proofreaders: null
date: 2023-03-25
date-precision: day
tags:
  - music
  - Danganronpa
  - vocal synthesizer
original:
  title: "'Cause I'm a Liar"
  authors:
    - Mcki Robyns-P
license: null
sources:
  - https://www.youtube.com/watch?v=gwNud_qCVZo
archives: null
preprocessing: minor linebreak adjustment
accessibility-notes: null
notes: null
---

ni li jaki a / len ante ona  
li pona e ona tawa jan ale  
jaki jaki a / ma ale ni la  
lon li alasa weka tawa lukin

o kama musi e musi powe  
mi o jaki e mi kepeken musi mute  
o powe o lanpan lete  
weka pi telo sijelo la lon li ala

o kepeken len sinpin tan musi wan pini  
o tawa musi nasa lon kon pi jan moli  
musi li pona li ike li powe  
ni li lon tawa lon weka musi

tan mi jan powe, powe  
ni taso li lon  
lukin la, seli, seli li nasin wile mi  
kute e jan powe la mi jaki e sina  
kepeken wile powe pi ike tawa kulupu

taso ni li powe powe pi powe  
oko ike mi li monsuta kule  
o weka e ike tan powe lon lon powe  
powe mi lon  
tan mi jan powe

mi wile weka / powe li tawa  
sama pipi li lon ma lili ale  
jan li ike tawa jan ante  
tawa insa kin  
jaki li musi ala musi?

lawa e ale en tawa ala  
ni taso la pilin li ken pali wile  
weka pilin en awen ala jan  
la powe e pona li pali lili

o kama musi e musi powe  
mi o len e mi kepeken pona mute  
o lawa o sitelen sin  
e lipu pi wile pini kepeken moli

o kepeken len sinpin tan musi wan pini  
o tawa musi nasa lon kon pi jan moli  
musi li pona li ike li powe  
ni li lon tawa lon weka musi

tan mi jan powe, powe  
ni taso li lon  
lukin la, seli, seli li nasin wile mi  
kute e jan powe la mi jaki e sina  
kepeken wile powe pi ike tawa kulupu  
tan mi jan powe

o lukin e mi  
a a mi lukin e sina alasa  
weka tawa lon  
o lukin e mi  
mi lukin pona  
li sona e jan powe kin sama monsi pi luka mi

musi  
li weka lon lipu  
pi sitelen ken ala sin  
jaki  
li ma pona tawa  
jan pi sona pali  
ni la  
mi weka e ona  
ma mi li powe pakala  
ni la  
sewi mi li pini laso tawa sona mi

o kepeken len sinpin tan musi wan pini  
o tawa musi nasa lon kon pi jan moli  
musi li pona li ike li powe  
ni li lon tawa lon weka musi  
pi jan powe

mi powe ala powe?  
ni li seme tawa sina?  
lukin la, seli, seli li lupa e tomo  
tan jan ale li powe  
mi sona lon ala  
tenpo la, seli, seli li moli e ma mi  
mi toki e jan powe  
taso ma li nasa  
mi ken ala pali ante  
mi wile weka e lon

sina o kute pona tawa mi a  
oko ike mi li pana e telo  
o weka e sona pi sewi pimeja  
powe mi lon  
moli mi lon  
tan mi jan powe
