---
title: telo tenpo
authors:
  - jan Nikoleta
  - jan Kepe 
date: 2023-03-31
tags:
  - music
  - alternative rock
license: All Rights Reserved
sources:
  - https://kqakqa.bandcamp.com/album/kon-kalama
  - https://open.spotify.com/album/7jQYUAhR1ZfuSU2LGUBcYm
  - https://music.apple.com/us/album/kon-kalama-single/1680095283
  - https://www.youtube.com/watch?v=lEg6r-Xp2-k
  - https://kqakqa.bandcamp.com/album/jan-kqa-li-kalama-lon-suno-pi-toki-pona-lon-tenpo-sike-nanpa-2023
  - https://open.spotify.com/album/3w0VGm2ELLYzAvcAFkXOid
  - https://music.apple.com/us/album/jan-kqa-li-kalama-lon-suno-pi-toki-pona-lon-tenpo-sike/1703886265
  - https://youtube.com/watch?v=u_2a-INMdoQ
---

mi moku e telo tenpo  \
tawa mi la tenpo li lon ala  \
tenpo ni la pini mi li lon ala  \
ken la mi ken pona e mani a

anu la mi ken kepeken wawa  \
ken la mi ken pona e mani a  \
anu la mi ken kepeken wawa  \
mi jo e nasin mute

jo ni pi telo tenpo li sama utala  \
anu ni la pilin sina li sama ala  \
mi ken pona taso pona pi jan seme a  \
mi ken suli taso suli pi nasin seme a

mi moku e telo tenpo  \
mi ante e lawa pi ma ni a

seli li kama ko  \
ale ale li namako  \
waso li kama sama kiwen a  \
tenpo li kama telo  \
mi wile sona nasa ala e ni:  \
jan sewi o, weka e ni tan mi  \
mi wile ala awen  \
lon weka tenpo ni a

jo ni pi telo tenpo li sama utala  \
anu ni la pilin sina li sama ala  \
mi ken pona taso pona pi jan seme a  \
mi ken suli taso suli pi nasin seme a

jo ni pi telo tenpo li sama utala  \
anu ni la pilin sina li sama ala  \
mi ken pona taso pona pi jan seme a  \
mi ken suli taso suli pi nasin seme a
