---
title: lawa ala  # kalama: lawa ala
description: null
authors:
  - jan Ke Tami
proofreaders: null
date: 2024-10-27
date-precision: day
tags:
  - original
  - music
  - lyrics
  - halloween
original: null
license: CC BY 4.0
sources:
  - https://janketami.wordpress.com/2024/10/31/kalama-lawa-ala/
  - https://seka.pona.la/w/cwiiuMZ77V3pkqUGB54zke
  - https://www.youtube.com/watch?v=XW0RyO7wfi4
archives: null
preprocessing: null
accessibility-notes: null
notes: null
---

ona li tawa  \
ona li wawa  \
ona li pini lon tenpo ala  \
ona li kama lon poka sina  \
luka ona li tawa sina  \
sina kama lukin e ona:  \
sijelo ona pi lawa ala

tenpo pi suno ala la ona li  \
tawa ma kepeken soweli ona  \
ona li lape ala lon moli  \
lon la moli li tawa e ona  \
ona li alasa lon tenpo ale  \
li wile moku e wawa tan sina  \
lawa ona li lon ala  \
taso ona li tawa sina

ona li luka e sina la sina ken ala tawa  \
ni la o toki e ike ona pi tenpo pini suli  \
ona li pilin ike la nasin ona li ken ante  \
pilin ike la luka sina li ken lawa e ona  \
taso kin la ona li ken toki e lon pilin ala

lawa ala - lawa ala  \
lawa ala - lawa ala  \
lawa ala - lawa ala
