---
title: tomo awen  # kalama: tomo awen
description: null
authors:
  - jan Ke Tami
proofreaders: null
date: 2023-10-28
date-precision: day
tags:
  - original
  - music
  - lyrics
  - halloween
original: null
license: CC BY 4.0
sources:
  - https://janketami.wordpress.com/2024/10/31/kalama-tomo-awen/
  - https://www.youtube.com/watch?v=e6tEQ3yRhh8
archives: null
preprocessing: null
accessibility-notes: null
notes: null
---

o kama, o kama  \
moku li kama  \
sina tawa tomo mi la, pimeja li open  \
o toki e pilin  \
seme li lon wile?  \
sina ken jo e ijo ale pi wile sina  \
o wile ala weka  \
o awen lon insa  \
sina wile weka la, mi kama pilin ike  \
tan toki mi la, sina wile lape  \
supa lape sina li ko pona, li lon poka

sina kama la, ni li pona (anu seme)?  \
tomo ni li pona ala pona (tawa sina)?  \
lupa tomo li wile ala open (wile ala)  \
sina wile la, sina ken awen (lon tenpo ale)

pini lape pona  \
sina pilin seme?  \
sin li kama ala kama tawa wawa sina?  \
ala anu seme?  \
ni li ike ala  \
sina pona tawa mi la, ni o tomo sina  \
seme la, sina wile kama weka?  \
pona ale li lon insa la, o tawa ala  \
awen taso li awen e sina  \
moli li ken ala lon tomo mi

sina kama la, ni li pona (anu seme)?  \
tomo ni li pona ala pona (tawa sina)?  \
lupa tomo li wile ala open (wile ala)  \
sina wile la, sina ken awen (lon tenpo ale)
