---  
title: jan moli tawa ("A Walking Corpse", dark toki pona song)  
description: |  
  New toki pona music, just in time for Halloween!  
  
  Maybe I'll provide an official translation as subtitles. It won't be an easy task since there are a few double meanings. For example, "mi monsuta" can both be translated as "I'm a monster" and "I'm scared", and the song has an intended vagueness about its meaning(s). It has a sad side and a frightening one.  
  
  Written in Le Vostok, best bar in town.  
authors:  
  - jan Sepulon  
proofreaders: null  
date: 2023-10-31  
date-precision: day  
tags:  
  - music  
original: null  
license: CC-BY-3.0  
sources:  
  - https://www.youtube.com/watch?v=7eD1sZf8cAI  
archives: null  
preprocessing: null  
accessibility-notes: null  
notes: null  
---

mi jan moli tawa.  
mi moku e wawa  
pi jan lon poka mi.  
mi monsuta.

pimeja li tomo  
pi ijo sama mi.  
suno li suno la  
mi awen.


mi moku e telo  
seli mute taso.  
mi len e uta mi.  
mi monsuta.

jan li tawa musi  
li kalama uta.  
mi len lon kulupu.  
mi awen.


tenpo li pakala  
e jan pi sona mi.  
mi lukin e ala.  
mi monsuta.

tenpo li kalama  
e ike pi lon mi.  
mi kute e ala.  
mi awen.

kasi kule li lon  
linja pi lawa mi.  
ona li usawi.  
mi monsuta.

tan usawi mi la  
jan ni li ken lukin  
li ken toki e mi.  
mi awen.
