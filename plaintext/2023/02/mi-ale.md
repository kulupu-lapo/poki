---
title: mi ale
description: null
authors:
- jan Alonola
translators: null
proofreaders: null
date: 2023-02-06
date-precision: day
tags:
- poetry
original: null
license: CC-BY-SA 4.0
sources:
- https://liputenpo.org/pdfs/0018tu.pdf
- https://liputenpo.org/lipu/nanpa-tu/
archives: null
preprocessing: null
accessibility-notes: null
notes: null
---

mi ale li sike e suno,  
mi ale li oko e laso,  
mi ale li moku e telo,  
mi ale li moli.

mi ale li moku, li lape, li seli,  
mi ale li tonsi, li mije, li meli,  
mi ale li soweli.

mi ale li alasa e lon pona,  
mi ale li ona:

ona li pona ala lon tenpo ale,  
mute la, ona li ken ala lape,  
ona li jo ala e ike ala,  
ona li nasa.

taso ona li mi ale,  
mi ale li sama,  
sina li taso ala.