---
title: jan pi lon ala
original-title: Antigonish
authors:
- jan Kapesi Pake
original-authors:
- jan Men (William Hughes Mearns)
date: 2023-02-06
tags:
- poetry
license: CC-BY-SA 4.0
sources:
- https://liputenpo.org/pdfs/0018tu.pdf
- https://liputenpo.org/lipu/nanpa-tu/
---

tenpo pini lon leko[^1] la  
mi lukin e jan pi lon ala.  
ona li weka kin lon ni.  
o tawa, tawa a tan mi!

mi kama lon tenpo lape  
la jan nasa ni li awen.  
taso, mi alasa oko  
la ona li weka tan tomo!  
“o weka! o weka! o kama kin ala!  
o weka! o pakala ala e lupa…” (a!)

pimeja la lon leko la  
mi lukin e jan pi lon ala.  
ona li weka kin lon ni.  
jan o tawa weka tan mi….  

[^1]: ni la, “leko” li sama supa