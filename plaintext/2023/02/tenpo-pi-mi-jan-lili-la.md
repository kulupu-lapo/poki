---
title: tenpo pi mi jan lili la...
original-title: Як дитиною бувало…
authors:
- kije Enki
original-authors:
- jan Ukwainka (Леся Українка)
date: 2023-02-06
tags:
- poetry
license: CC-BY-SA 4.0
sources:
- https://liputenpo.org/pdfs/0018tu.pdf
- https://liputenpo.org/lipu/nanpa-tu/
- https://commons.wikimedia.org/wiki/File:Lipu_tenpo_nanpa_soweli_-_kalama_insa_ike.svg
preprocessing: wrote alt text
---

![kon ike pimeja li lon jan li anpa e pilin ona](https://upload.wikimedia.org/wikipedia/commons/b/b4/Lipu_tenpo_nanpa_soweli_-_kalama_insa_ike.svg)

tenpo pi mi jan lili la1  
mi kama pilin pakala  
pakala li lon insa la  
mi toki e ijo ala  
jan li wile sona e mi  
taso mi toki lon ala  
mi lili li toki suli  
pona taso, ike ala  
a taso tenpo ni a la  
ale li pini ike la  
li poka kama pakala  
en musi ike pakala  
tawa wawa a a a la  
mi monsuta[^1] tawa anpa  
mi pini sona e pini  
ike taso, pona ala

[^1] sina “monsuta” e ijo la, sina wile ala e ijo tan ni: ijo li ike tawa sina.